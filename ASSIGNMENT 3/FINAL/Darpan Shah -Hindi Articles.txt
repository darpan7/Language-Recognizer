मॉनमाउथ रेजिमेंटल संग्रहालय कासल हिल, मॉनमाउथ, मॉनमाउथशायर, वेल्स में स्थित एक सैन्य संग्रहालय है। संग्रहालय ग्रेट कासल हाउस की एक शाखा है, जो ग्रेड प्रथम इमारत होने के साथ-साथ मॉनमाउथ हेरिटेज ट्रेल के चौबीस स्थलों में से भी एक है। संग्रहालय में प्रदर्शित वस्तुएँ ब्रिटिश प्रादेशिक सेना में सबसे अधिक एवं सबसे वरिष्ठ रेजिमेंट रॉयल मॉनमाउथशायर रॉयल इंजीनियर्स (मिलिशिया) पर केंद्रित हैं। ग्रेट कासल हाउस रॉयल मॉनमाउथशायर रॉयल इंजीनियर्स का कार्यालय है और संग्रहालय रेजिमेंट के अभिलेखागार का कार्य करता है। संग्रहालय 1989 में राजकुमार रिचर्ड, ग्लौस्टर के ड्यूक, द्वारा स्थापित किया गया था। मॉनमाउथ शहर को अपने योगदान के लिए संग्रहालय प्रिंस ऑफ वेल्स पुरस्कार से सम्मानित किया जा चुका है। इसमें मिले पुरालेखों से यह स्पष्ट होता है कि कैसे रॉयल मॉनमाउथशायर रॉयल इंजीनियर्स के नाम में अनूठे तौर पर दो "रॉयल" हैं। संग्रहालय अपने कुछ रिकॉर्ड इंटरनेट पर खोज डेटाबेस के रूप में भी उपलब्ध कराता है।
अल्ब्यूमिन (लैटिन: ऐल्बस, श्वेत), जिसे एल्ब्यूमेन भी कहते हैं, प्रायः अंडे के सफ़ेद भाग को कहते हैं, और इसका अभिप्राय प्रायः किसी भी जल में घुलनशील प्रोटीन से होता है। ये सांद्र लवण घोलों (कन्सन्ट्रेटेड सॉल्ट सॉल्यूशन) में धीमे-धीमे घुलता है और फिर उष्ण कोएगुलेशन होने लगता है। एल्ब्यूमिन वाले पदार्थ, जैसे अंडे की सफ़ेदी, आदि को एल्ब्यूमिनॉएड्स कहते हैं। प्रकृति में विभिन्न तरह के एल्बुमिन पाए जाते हैं। अंडे और मनुष्य के रक्त में पाए जाने वाले एल्बुमिन को सबसे अधिक पहचाने जाते हैं। ये शरीर के लिए भी आवश्यक होते हैं। 
अन्य यौगिक देखें । कार्बन के रासायनिक यौगिकों को कार्बनिक यौगिक कहते हैं। प्रकृति में इनकी संख्या 10 लाख से भी अधिक है। जीवन पद्धति में कार्बनिक यौगिकों की बहुत ही महत्वपूर्ण भूमिका है। इनमें कार्बन के साथ-साथ हाइड्रोजन भी रहता है। ऐतिहासिक तथा परंपरा गत कारणों से कुछ कार्बन के यौगकों को कार्बनिक यौगिकों की श्रेणी में नहीं रखा जाता है। इनमें कार्बनडाइऑक्साइड, कार्बन मोनोऑक्साइड प्रमुख हैं। सभी जैव अणु जैसे कार्बोहाइड्रेट, अमीनो अम्ल, प्रोटीन, आरएनए तथा डीएनए कार्बनिक यौगिक ही हैं। कार्बन और हाइड्रोजन के यौगिको को हाइड्रोकार्बन कहते हैं। मेथेन (CH4) सबसे छोटे अणुसूत्र का हाइड्रोकार्बन है। ईथेन (C2H6), प्रोपेन (C3H8) आदि इसके बाद आते हैं, जिनमें क्रमश: एक एक कार्बन जुड़ता जाता है। हाइड्रोकार्बन तीन श्रेणियों में विभाजित किए जा सकते हैं: ईथेन श्रेणी, एथिलीन श्रेणी और ऐसीटिलीन श्रेणी। ईथेन श्रेणी के हाइड्रोकार्बन संतृप्त हैं, अर्थात्‌ इनमें हाइड्रोजन की मात्रा और बढ़ाई नहीं जा सकती। एथिलीन में दो कार्बनों के बीच में एक द्विबंध (=) है, ऐसीटिलीन में त्रिगुण बंध (º) वाले यौगिक अस्थायी हैं। ये आसानी से ऑक्सीकृत एवं हैलोजनीकृत हो सकते हैं। हाइड्रोकार्बनों के बहुत से व्युत्पन्न तैयार किए जा सकते हैं, जिनके विविध उपयोग हैं। ऐसे व्युत्पन्न क्लोराइड, ब्रोमाइड, आयोडाइड, ऐल्कोहाल, सोडियम ऐल्कॉक्साइड, ऐमिन, मरकैप्टन, नाइट्रेट, नाइट्राइट, नाइट्राइट, हाइड्रोजन फास्फेट तथा हाइड्रोजन सल्फेट हैं। असतृप्त हाइड्रोकार्बन अधिक सक्रिय होता है और अनेक अभिकारकों से संयुक्त हा सरलता से व्युत्पन्न बनाता है। ऐसे अनेक व्युत्पंन औद्योगिक दृष्टि से बड़े महत्व के सिद्ध हुए हैं। इनसे अनेक बहुमूल्य विलायक, प्लास्टिक, कृमिनाशक ओषधियाँ आदि प्राप्त हुई हैं। हाइड्रोकार्बनों के ऑक्सीकरण से ऐल्कोहॉल ईथर, कीटोन, ऐल्डीहाइड, वसा अम्ल, एस्टर आदि प्राप्त होते हैं। ऐल्कोहॉल प्राथमिक, द्वितीयक और तृतीयक हो सकते हैं। इनके एस्टर द्रव सुगंधित होते हैं। अनेक सुगंधित द्रव्य इनसे तैयार किए जा सकते हैं। इसी प्रकार से्फ्रोल को भी विभिन्न प्रयोगों में लिया जा सकता है।
७३४ ईसा पूर्व ईसा मसीह के जन्म [1] से पूर्व के वर्षों को दर्शाता है। ईसा के जन्म को अधार मानकर उसके जन्म से ७३४ ईसा पूर्व या वर्ष पूर्व के वर्ष को इस प्रकार प्रदर्शित किया जाता है। यह जूलियन कलेण्डर पर अधारित एक सामूहिक वर्ष माना जाता है। अधिकांश विश्व में इसी पद्धति के आधार पर पुराने वर्षों की गणना की जाती है। भारत में इसके अलावा कई पंचाग प्रसिद्ध है जैसे विक्रम संवत जो ईसा के जन्म से ५७ या ५८ वर्ष पूर्व शुरु होती है। इसके अलावा शक संवत भी प्रसिद्ध है। शक संवत भारत का प्राचीन संवत है जो ईसा के जन्म के ७८ वर्ष बाद से आरम्भ होता है। शक संवत भारत का राष्ट्रीय कैलेंडर है।
जल्हण द्वारा लिखित ग्रंथों में 'सोमपाल विलास' ऐतिहासिक महाकाव्य है। इसमें उन्होंने राजपुरी के राजा सोमपाल की वंशावली, समवर्ती नरेश और सोमपाल के जीवन पर प्रकाश डाला है। यह सोमपाल अंत में सुस्सल द्वारा पराजित होता है। 'सूक्तिमुक्तावली' 'सुभाषित मुक्तावली' में धन, दया, भाग्य दु:ख, प्रीति और राजकीय सेवा आदि विषयों पर क्रमबद्ध रूप में प्रकाश डाला गया है। इसका वह अंश विशेष महत्वपूर्ण है जिससे विभिन्न कवियों एवं विद्वानों की रचनाओं और समय के संबंध में निश्चित ज्ञान प्राप्त होता है। अपने पूर्ववर्तीं दामोदर गुप्त, क्षेमेंद्र आदि की रचनाओं से प्रभावित होकर जल्हण ने 'मुग्धोपदेश' की रचना की जिसमें कुल 66 पद हैं। जल्हण द्वारा रचित 'सप्तशती छाया' नाम का एक ग्रंथ और भी हैं।
सर्कस  एक चलती-फिरती कलाकारों की कम्पनी होती है जिसमें नट , विदूषक , अनेक प्रकार के जानवर (जैसे टाइगर आदि) एवं अन्य प्रकार के भयानक करतब दिखाने वाले कलाकार होते हैं। सर्क्स एक वृत्तिय या अण्डाकार घेरे (रिंग) में दिखाया जाता है जिसके चारो तरफ दर्शकों के बैठने की व्यवस्था होती है। अधिकांशत: यह सब कुछ एक विशाल तम्बू के नीचे व्यवस्थित होता है।
मुखपृष्ठ पर अन्य संस्करणों में के स्थान पर आज का आलेख नामक एक नया स्तंभ शुरू किया गया है, जिसमें प्रतिदिन कोई ऐसा लेख प्रदर्शित किया जाएगा जिसमें २०० से ५०० शब्द हों, एक चित्र हो और २-३ संदर्भ हों। इससे विकी शैली के छोटे लेख बनाने में मदद मिलेगी। नए सदस्यों को सीखने का अवसर मिलेगा कि विकि के लेख कैसे होने चाहिए। पहले से प्रदर्शित छोटे लेखों को भी इस श्रेणी के अंतर्गत विकसित किया जा सकता है। फिलहाल 1,05,187 में से ३६५ आज का आलेख हैं अर्थात् प्रति १४५ लेखों में एक लेख आज का आलेख है। लेख के दाँए कोने पर एक छोटा लेख और लेखनी का चित्र, लेख का चयनित लेख होना दर्शाता है।
मैं सलाम करता हूँ उन ज़स्बो को जो आज भारतीय भाषाओं के लिये न्याय की जंग छेड़े हैं। संविधान के 348 में संशोधन करने के लिये सुप्रीम और हाई-कोर्ट में भारतीय भाषाओं के सम्मान के लिये जंग छेड़े हैं, जहा अभी अंग्रेजी में न्याय होता है। हिन्दुस्तान में 95 फिसदी आबादी जान ही नही पाती की उच्च न्यायालयों में अंग्रेजी में उनका वकील क्या दलील दे रहा है। जजों ने किन आधार पर और क्या फैसला किया। आज यमुना की तरह हिन्दी का भी हाल न हो जाये इसलिये हिन्दी के साथ राजनिती बंद करनी होगी। सरकार को अंग्रेजी के अलावा अन्य भारतीय भाषाओं को भी जगह देनी होगी। एक व्यक्ति जिस भी भारतीय भाषा में सहजता और सरलता महसूस करे वह उसमे काम करने को स्वतंत्र हो इतना तो स्वतंत्रता होना ही चाहिये। भारत की अन्य भाषाऐं एक छोटी नदी की तरह है जबकि हिन्दी एक महासागर है। हिन्दी हमारा आत्म गौरव है, हमारा सम्मान है।
समाज में मैने कुछ महामुर्खचंद लोगों को कहते हुये सुना कि हिन्दी भाषा उनपर थोपी गई है। मजे की बात यह की ये शब्द और वाक्य स्वयं वह हिन्दी भाषा में बोल रहे थे। हिन्दी का विरोध हिन्दी बोलकर वाह उस्ताद वाह! ऐसे लोग ना घर के होते है ना घाट के और ऐसे बुध्दजिवी लोग जिस थाली में खाते हैं उसी में छेद करने से थोड़ा भी गूरेज नही करते। महात्माँ गांधी, सरदार पटेल, फुले जी ऐसे ना जाने कितने लोग हिन्दी को राष्ट्र भाषा के रुप में स्वीकार करते हैं जबकि वे हिन्दी भाषी नही थें। मान ले अग़र हिन्दी हम पर थोपी गई है तो अंग्रेजी में ये लोग कितना सरलता और सहजता महसूस करते हैं। अग़र दूसरी भारतीय भाषाओं की बात करें तो उसे भी बोलने या समझने वालों की संख्या हिन्दी की तुलना में कम है।
ग़ौर करें तो पायेंगे कि हिन्दी जैसा वैज्ञानिक भाषा और कोई नही। हिन्दी भाषा की लिपी देवनागरी है और संसार में जितनी भी लिपीयाँ है, उनमें यह लिपी सर्वाधिक वैज्ञानिक लिपी है। भारत में इसका महत्व और अधिक बढ़ जाता है क्याकि इस लिपी का प्रयोग वैदिक काल से ही चला आ रहा है। यह विश्व की श्रेष्ठतम् लिपी है। यह वैज्ञानिक है क्योकि इसमें संसार के विभिंन भाषाओं की ध्वनियों को अंकित करने की क्षमता है। अंग्रेजी 'क' के लिये C,K,Q,CH प्रयोग होता है जबकि हिन्दी में मात्र एक ध्वनि 'क'। हिन्दी भाषा तो कई उप-भाषाओं का परिमार्जित और उत्कृष्ट रुप है। हिन्दी भारत के कई राज्यों में बोले जाने वाली बोलियों और उप-भाषाओं का शुद्ध रुप है जिसे स्टैंडर्ड लैंगवेज़ कहते हैं। यह भारत में लिंक लैंगवेज़ का भी काम करती है। गैर-हिन्दी भाषी भी बेहतर रुप से हिन्दी समझते हैं। भारत में चार भाषा परिवारों में सबसे सहज, सरल, सुबोध और सुन्दर हिन्दी भाषा ही है। यकिन न हो तो हिन्दी भाषा का अन्य भाषाओं से तुलना और विश्लेषण कर लीजिये।
अग़र मुझसे कोई पुछे कि दुनिया में मेरा मनपसंद देश कौन सा है तो मै निश्चित ही कहुंगा ‘पाकिस्तान’। अग़र मुझे जीवन में कभी भी मौका मिला तो मैं एक बार ज़रुर उस धरती पर अपने कदम रखना चाहुंगा और वहा की मिट्टी को अपने माथे पर लगाना चाहुंगा। शायद जब मेरा पहला कदम पाकिस्तान की धरती पर पड़ेगा तो मेरा रोम-रोम रोमांचित हो उठेगा। वहा का एक-एक दृश्य मेरे लिये अनोखा होगा। आँखें नम सी हो जायेंगी और कुछ देर के लिये मैं स्तब्ध सा हो जाऊंगा।
मैं महसूस करना चाहुंगा कि 14 अगस्त 1947 की रात में क्या हुआ था जिससे भारत माँ के एक हिस्से को काट कर अलग कर दिया गया। अपनी ही मिट्टी को दो अलग-अलग हिस्सों में बांट लिया गया। निश्चय ही इस घटना का कारण मात्र राजनीतिक पहल था वरना पाकिस्तान आज भी हिंदुस्तान का एक अभिन्न अंग होता। 15 अगस्त 1947 हिंदुस्तान के लिये ख़ुशी और ग़म का दिन था। हिन्दु, मुस्लिम, सिख सभी हिंदुस्तान की जनता मिलकर हिंदुस्तान को आज़ाद कराया मग़र पाकिस्तान भी बनवाया।
 इस घटना को बिते हुये आज 66 साल हो गये मग़र आज भी दोनों देशों के आम लोगों के होठों पर हिंदुस्तान और पाकिस्तान की कहानी एकदम ताजी सी लगती है। कभी कोई नही समझता कि क्यों एक हिंदुस्तान में रहने वाला मुसलमान पाकिस्तान से प्यार करता है और पाकिस्तान में रहने वाला हिन्दु हिंदुस्तान से। दोनों देशों की ख़ुशबू एक सी है मग़र अफ़सोस इस ख़ुशबू को महसूस करने वालों के इंद्रियों में खोट है। जबकि ग़ौर करें तो पायेंगे कि दीपावली में 'अली' बसते हैं तो रमजान में 'राम'। हमें उनके ईद की सेवईया प्यारी है तो उन्हे दीपावली की मिठाईयाँ। होली पर हम उन्हे गले लगाते हैं तो ईद पर वो हमें गले लगाते हैं। मग़र आद कुछ गंदी राजनीति, कट्टरता और सत्ता लोलुपता के कारण दोनों एक ही धरती की मिट्टी एक-दुसरे के दुश्मन बन बैठे हैं।
क्या आपको नही लगता कि चंद राजनीति स्वार्थ और कट्टरपन-विचार धारा को दर-किनार कर दिया जाय तो आज भी हिंदुस्तान और पाकिस्तान की धड़कन एक हो सकती है। पाकिस्तान को जानना चाहिये कि हिंदुस्तान या वहाँ की जनता उससे नफरत नही करती क्योंकि एक माँ अपने बेटे या बेटी से कभी नफरत नही कर सकती। यहाँ की एक-एक मिट्टी में प्रेम ही पनपता है। नफरत की आँधी दोनों ओर तबाही लाती है। दोनों देशों के लोगों को मिलकर समझना चाहिये कि एक दुसरे के लिये अग़र हम प्रेम, शांति और अमन का पैगाम लाये तो पाकिस्तान और हिंदुस्तान की ताकत पूरी दुनिया के लिये मिसाल बन जायेगी। यह कदम हर दृष्टी से बेहतर साबित होगा, राजनीति के दृष्टी से भी और व्यावहारिक दृष्टी से भी। एक हिंदुस्तानी मुसलमान भाई पाकिस्तान में रहने वाले अपने लोगों के लिये खुलकर दुआ कर सकेगा और पाकिस्तान के हिन्दु भाई अपने हिंदुस्तानी धड़कन के लिये भी जी सकेगा। ज़रा ज़रा सी बात पर पाकिस्तान और हिंदुस्तान को आँख दिखाने वाले देशों को दोनों मिलकर आँख निकाल लेंगे। दोनों देश अग़र चाहे तो जितने गहरे दुश्मन हैं उतने गहरे दोस्त बन सकते हैं। यह पैगाम पूरे विश्व भर के लोगों को हीलाने का ताकत रखता है।
आज भी मुझे याद है वो दिन जब मैं पहली बार बाघा बॉर्डर, अमृतसर में हिंदुस्तान और पाकिस्तान के सर-ज़मीन पर खड़ा था। दोनों वतन के बीच मात्र कुछ ही इंच की दुरी थी। मेरी आँखों में नमी थी और लब ख़ामोश था। मैने वहा के लोगों को देखा जो बिलकुल अपने जैसे थे। ऐसा लग रहा था कि बस वो लोग अभी गेट खुलते ही हिंदुस्तान के लोगों से आकर गले मिलेंगे। उसी व़क्त सोचने लगा कैसा होगा पाकिस्तान, वहा के लोग, मिट्टी, फसल, ईमारतें, हवा, पानी और सबसे बढ़कर वहा का जीवन। कुछ देर के लिये  सोचा कि काश वहा के ज़मीन पर एक बार अपने कदम रख लूँ। मेरा मन ऐसे मचल रहा था जैसे सदियों बाद एक माँ अपने बिछड़े हुये बेटे को देख ले। अक्सर मैं सोचा करता हूँ कि क्या पाकिस्तान के आम जनता को भी हिंदुस्तान से उतना ही प्यार होगा जितना मुझको है अग़र हाँ तो वो दिन दुर नही जब मेरा कदम पाकिस्तान की धरती पर होगा।
हाँ, वही यादें जो हमें रुलाती हैं, कभी हँसाती भी है। कभी अपने पास बुलाती है तो कभी दूर भगाती है। कभी बचपन की यादे, तो कभी बचपन के शरारतों की यादें, क्लास के दोस्तों की यादें तो उनके साथ मस्ती, घूमने-फिरने की यादें। दरसल हर यादों की अपनी कहानी है। ज़िन्दगी ज़िन्दा दिल से जिने की चिज है इसे खुल कर जिये क्योंकि यही आपकी बीते हुये कल की यादें बनेंगी। हाँ, वही यादे जिसे आप बार बार याद करना चाहेंगे अकेले में। यादों को जब दिल में बसाया जाता है तो यकीन मानो, ये आपके जीवन के लिये बड़े अनमोल हो जाते हैं। हर बिते हुये कल में इंसान अपने आप को कैसे देखता है यह रोमांच की बात है। हर किसी के लिये ख़ास है ख़ुद की यादें। 
गौर करें तो पायेंगे कि हर यादें हमारे जीवन का अभिन्न हिस्सा है। आप कभी अकेले में कही दूर खुले आसमान के निचे बाग-बगीचों में पेड़ों के बीच जाकर पल भर के लिये समय बितायें। अपने यादों को आँख बंद कर के बुलाये। यकीन माने आपकी यादें आपके प्रेमिका से भी जल्दी आ पहुचेगी। क्या नही है आपकी यादों में जरुरत है अपने यादों को बाहे खोल कर बंद आखों से उसे पुकारने की। कोई भी यादें दरसल आपको इस दुनिया से कही दूर ले जाते हैं जहा पर आप अपने आपको खुद की नज़रों से देख पाते हैं। इस वक्त हम कितने एकाग्र हो जाते है पता भी नही चलता।
मुझे नही पता यादों की दुनिया कैसी होती है? क्यों ख़ामोशी होती है, यादें अकेले में ही क्यों याद आती है। मानो जैसे खोई हुई प्रेमिका की तरह आपको खोज रही हो। हज़ारों बातें हो उसके पास आपको कहने के लिये। मग़र कुछ बिती हुई यादें ऐसी भी होती है जिन्हे शायद कोई भी याद ना करना चाहे। जितना दूर आप जायेंगे उतना पास ये आती है। जितना भूलाने की कोशिश करे उतना ही वह बार बार याद आती है। जानते है ऐसा क्यों होता है एक बार उसको आत्मा यानि दिल के गहराईयों से समझने की कोशिश करें। इस तरह की यादें हमें रुलाती ज़रुर है, तड़पाती भी है, शान्त मन को बेचैन और परेशान कर देती है मग़र आप को एक अच्छा इंसान बना कर जाती है। ज़िन्दगी एक बार फिर से जीना सिखाती है।
यादों में, सोते हुये सपनों में, और चंदा मामा को देखकर कही खो जाने में बड़ा फ़र्क है यारों। सोते हुये सपनों में आप कुछ नही कर सकते। जो कुछ दिखता है वह बस दिखता है। ख़्वाबों में खो जाना बया करता है कि आप इस तरह से अपनी ज़िन्दगी जीना चाहते है। जागते हुये ख़्वाब देखना एक चाहत होता है जिसे आप पाना चाहते हैं। मग़र यादें कुछ अलग है इनसे जो आपको हँसाना चाहती है, रुलाना चाहती है, कुछ कहना चाहती है। आखिर आने वाले कल के लिये हम सब एक यादें ही तो हैं।
समाज में मैने कुछ महामुर्खचंद लोगों को कहते हुये सुना कि हिन्दी भाषा उनपर थोपी गई है। मजे की बात यह की ये शब्द और वाक्य स्वयं वह हिन्दी भाषा में बोल रहे थे। हिन्दी का विरोध हिन्दी बोलकर वाह उस्ताद वाह! ऐसे लोग ना घर के होते है ना घाट के और ऐसे बुध्दजिवी लोग जिस थाली में खाते हैं उसी में छेद करने से थोड़ा भी गूरेज नही करते। महात्माँ गांधी, सरदार पटेल, फुले जी ऐसे ना जाने कितने लोग हिन्दी को राष्ट्र भाषा के रुप में स्वीकार करते हैं जबकि वे हिन्दी भाषी नही थें। मान ले अग़र हिन्दी हम पर थोपी गई है तो अंग्रेजी में ये लोग कितना सरलता और सहजता महसूस करते हैं। अग़र दूसरी भारतीय भाषाओं की बात करें तो उसे भी बोलने या समझने वालों की संख्या हिन्दी की तुलना में कम है।
चुंबन का अर्थ है प्रेम और अपनापन। चुंबन द्वारा होने वाली प्रतिक्रिया ‘सामने वाले व्यक्ति के साथ आपके सामाजिक, व्यावहारिक या रक्त संबंध’ पर निर्भर करता है। बच्चों को पुचकारते समय जो चुंबन उसे दिया जाता है, उसमें अपनापन होता है जिसे पाकर बच्चा खुद को सुरक्षित महसूस करता है। ऐसे ही विपरित सेक्स के व्यक्ति को चुंबन देते समय सुरक्षा की भावना जूड़ी लेकिन इसके साथ आपके मस्तिष्क में भावनाएं जाग्रित होती है। दोनों ही स्थितियों में व्यक्ति भावनात्मक रुप से मजबूत बनता है, जो सेहत पर भी सकारात्मक प्रभाव डालता है।
किस करने वाला व्यक्ति सामने वाले व्यक्ति को यह जताना चाहता है कि वह उसे कितना प्यार करता है। वही किस पाने वाला व्यक्ति खुद को अंदर से सुरक्षित महसूस करता है और यह भाव उसके मन से घृणा, भय, और तनाव दूर करता है। जैसे कि होंठ, गर्दन, और कान में स्मूच किस करने से तनाव दूर होता है व रक्त प्रभाव बढ़ाता है। लेकिन ऐसा आप तभी महसूस करते हैं जबकि दुसरे व्यक्ति से इमोशनली जुड़े हो, नही तो आपके मन में नकारात्मक भावना पनपती है।
मेरी समझ से चुंबन प्यार को अभिव्यक्त करने का सबसे मधुर तरिका है। यह एक अनमोल तोहफा है जो दो प्यार करने वाले को और भी करीब लाता है। चुंबन तो प्रकृति प्रदत्त इश्क के इज़हार का नायाब तरिका है।
अगर हम थोड़े समय के पीछे जाये जब हमारा देश विकासशील देशों  में नहीं था तो हमारे समाज में चोर और चोरी करने का तरीका कुछ शायद इस तरह था। दिन रात गाँव के खेत में काम करते किसान, घर की देख-रेख करने वाली महिला घरों में दैनिक काम काज के साथ-साथ पति के संग खेतों में काम करना तो उनके जीवन का एक अंग था। इधर उनके बच्चे पढ़ने के लिये स्कूल गये तो गये वरना कौन उनकी चिंता करने वाला। गाँव के लोग दिन-रात एक करके दो-चार पैसो को बचा कर सुरक्षित रखते थे और दो पैसा बचाने के लिए अपनी जरूरतों के साथ हर कदम पर समझौता करते नज़र आते। ना तो उनके पास रहने के लिए अच्छे पक्के मकान होते न खाने के लिए बर्गर,कोक और डोमिनोज का पिज़्ज़ा।
उनके इलाके में फिर भी कुछ पक्के घर होते तो भी इतनी सुविधाओ व् नज़रो को चमकाने वाला नहीं। फिर भी उनको किसी से कुछ शिकायत न होती। जो जैसे थे वैसे खुश रहते थे। जिसको जितना था उतने में संतुष्ट रहत था। ऐसे नज़ारे, दृश्य और हालत होते हुए भी एक अँधेरी रात में, हवाओ के तेज़ झोंको के साथ घोड़ो पर सवार, हाथ में बन्दुक, चाकू, सर पर काली पगड़ी, मुह काले कपड़ो से ढका हुआ चोरो का गिरोह आता है और गाँव को लुट कर चला जाता। बेबस, लाचार गाँव वाले कुछ न कर पाते। उन दिनों में भी ये लुटेरे पुलिस और सरकार के ऊपर थे। तभी तो किसी गाँव में दूर-दूर तक कोई सरकारी सुरक्षा नहीं दिखती थी। उस वक़्त लोग कुछ न कर पाते थे।
बहुत पहले से ही यह सब कुछ चला आ रहा है। कहने को तो आज हमारा समाज और देश हर क्षेत्र में तरक्की कर रहा है। आसमान की नई बुलंदियों को छू रहा है। बहुत हद तक हम और हमारा समाज बदला है। शिक्षा,कृषि,विज्ञान,व्यवसाय,कला,साहित्य व् संगीत लगभग हर क्षेत्र में क्रांति पैदा हुआ है।आधुनिकता और  व्यवसाय के नए नए रूप अब बड़े मेट्रो सिटीज से लेकर गाँव के छोटे कस्बो तक अपने पाँव पसार रही है। चारो तरफ इतना विकास होने के बावजूद कही न कही पहले की तरह अब भी चीजे मौजूद हैं। हम बदले है मगर सोच नहीं तरीके अब भी वही है। गरीब अभी भी गरीब है। चोरी अब भी होती है।
भ्रष्टाचार अक व्यापक रूप ले चूका है मगर तस्वीर तब कुछ और था अब कुछ और है। पहले डकैत आते थे चोरी करने काले काम करते थे काला कपड़ा पहनकर मगर अब हमारे बिच के लोग ही हमारे प्रतिनिधि बनकर चोरी और भ्रष्टाचार करते है सफ़ेद कपड़े पहनकर। सफ़ेद खादी पहनने से क्या किसी का मन सफ़ेद रहता है? पहले चोरी भी चोरी से की जाती थी मगर आज ये सब कुछ बड़े सफाई से और आप के बीच में रहकर जनता के सामने की जाती है।
तब भी लोग कुछ नहीं कर पाते थें अब भी लोग कुछ नहीं कर पाते। पहले तो चोरो को बड़े आसानी से एक  बच्चा,नारी,अनपढ़ भी पहचान लेते थे और उनके बुरे इरादों से बाकिफ थे।  मगर आज का हमारा ये समाज इतना पढ़ा हुआ समझदार होते हुये भी सही क्या है गलत क्या है कुछ नहीं पता। फर्क ही नहीं कर पाते सफ़ेद और काले रंग में। कांग्रेस की सरकार हो या भाजपा की हर समय भ्रष्टाचार का शिकार हुआ जनता। आज जनता, यानी हम लोग हर तरह से ठगे जा रहे है। हर इंसान किसी न किसी तरीके से भ्रष्टाचार को बढ़ावा दे रहा है जिस पर उसको सोचना चाहिए। क्या अंतर है? पहले तो हम गुलाम थे पर आज हम आज़ाद है मगर सोच तो हमारी गुलामी का ही है।कोई अगर समाज में,सरकार में, या सत्ता में भ्रष्टाचार को ख़त्म करने की बात करे तो भी कुछ नहीं होता, होता है तो सिर्फ बहसबाजी। 
आज का समाज बाजारवाद में बदलता जा रहा है। हम सिर्फ उसके लिये उपभोक्ता है। हर चीज़ का व्यवसायीकरण हमारे लिए घातक है। नैतिक मूल्यों का पतन हो रहा है। हमारे अपने बीच ही लुटेरा बैठकर हमे लुटे जा रहा है। कौन समझाये आज के शिक्षित समाज को की जो चारो तरफ भ्रष्टाचार हो रहा है जो लुटेरे दागी फल-फूल  रहे है वो किसी और का धन, खज़ाना नहीं बल्कि जनता के ही परिश्रम के फलो की चोरी है। जो पैसे विकास में लगना चाहिए, वो उनके निजी विदेशी बैंको के खाते में लगते हैं। आज के ये चोर हर रूप ले चुके है। हमारे समाज के दीवारों के चारो ओर मौजूद है। कोई बाबा के रूप में तो कोई नेता के रूप में, कोई व्यवसायी तो कोई शिक्षक के रूप में।
याद रहे जब तक हम नहीं जागेंगे तब तक ये सब होता रहेगा। किसी से छुपा नहीं है 2-जी स्पेक्ट्रम घोटाला, राष्ट्रमंडल खेल घोटाला, रक्षा सौदों में दलाली, कोयला घोटाला, इत्यादि। क्या हुआ इन सब घोटालेबाजो का सिर्फ केस की सुनवाई? क्यों लोगो को ऐसा लगता है की इतना सब कुछ होने के बावजूद हम ठगे नहीं गये, हमे लुटा नहीं गया। एक बार जिम्मेदार नागरिक की तरह ज़रूर सोचियेगा की इन सब के पीछे कौन उत्तरदाई है?
एक बार हर किसी को जीवन में अपने चरित्र के बारे में सोच लेना चाहिये। क्या आपका चरित्र प्रशंसा के लायक है? क्या आपका चरित्र उच्च कोटी का है? हम प्रत्येक रोज बहुत सारे विषय को  पढ़ते हैं। दुनिया के बारे में भी पढ़ते हैं मग़र हमने क्या कभी ख़ुद के व्यक्तित्व और चरित्र के बारे में अध्ययन किया है? यह एक व्यक्ति को बहुत जरुरी है कि वह जाने कि उसका व्यक्तित्व व् चरित्र कैसा है? कही हमारा कैरेक्टर तो ठीला नही? अग़र ऐसा है तो आप कुछ नही कर सकते। पुरे जीवन में इंसान चरित्र निर्माण में संघर्ष करता रहता है। आज के दौर में हर किसी का दृष्टिकोण बदल गया है।
तुम दुसरों के चरित्र के बारे में सोचते हो और प्रश्न चिन्ह भी लगाते हो;जबकि अपने बारे में कभी नही।चरित्रहीन,चापलुस और डरपोक व्यक्ति धुर्तघाती होते हैं ऐसे व्यक्ति कभी, किसी को भी धोका दे सकतें है और संघर्ष व बुरे समय में अपने साथी का भी साथ छोड़ देतें हैं। ऐसे लोगों को धोकेबाज कहते हैं। वैसे भी सच्चे और तरित्रवान व्यक्ति का पता विपरीत स्थितियों में ही चलता है। चरित्रहीन व्यक्ति कभी भी अपने अंतरात्मा से बात नही कर सकता और दर्पण के सामने अपने चेहरे को सच्चाई के आंखो से नही देख सकता। जिसका चरित्र स्वच्छ  होगा, वही सिर्फ बुराई को परास्त कर सकता है। वह ज्ञानवान व् भाग्यवान होगा और ईश्वर के बहुत नज़दीक भी।
ईश्वर में मेरा इतना अगाध प्रेम है जितना मुझे मेरे माँता पिता, गुरु, प्रेमिका या दुनिया की कोई ऐसी वस्तु जिससे मैं सबसे ज्यादा प्रेम करता हूँ। जब मैं ईश्वर से प्रेम करता हूँ तो उसकी सत्ता में भी उतना ही गहरा और साक्षात् विश्वास करता हूँ जितना अपने होने का विश्वास हैं। जब मैं हूँ, मेरा ईश्वर के प्रति प्रेम है तो निश्चय ही ईश्वर भी है। हालाँकि मेरे पास ऐसा कोई ठोस आधार नहीं है ना ही कोई तर्कों का सिद्धांत जिससे मैं ईश्वर की सत्ता को सिद्ध कर सकू परन्तु जब मेरी कल्पना की उड़ान उस केंद्र बिंदु पर जाकर रुक जाती है जिसके आगे मैं सोच नहीं सकता वही मैं ईश्वर को पाता हूँ। ईश्वर महत्तर है यानि उससे बड़ा कुछ भी नहीं। ईश्वर ही हमारा उदगम और वही हमारा अन्त है।
अगर ईश्वर नहीं होता तो बात बहुत सरल है उसकी कल्पना तक नहीं हुई होती। आज ईश्वर बहुत लोगों के लिये संदेह का विषय बन चुका हैं। जब ईश्वर की सत्ता में विश्वास न करते हुये अनेक पाश्चात्य विद्वानों ने कई तरह के तर्क दिये तब मुझे उनके तर्क को पढकर बहुत ही तरस आया। जब उनकी नज़र में ईश्वर है ही नहीं तो इस बात पर उनका इतना ज़ोर क्यों है? जो चीज पहले से ही नहीं है तो उसके न होने पर दावा क्यों करते हैं? मेरे खयाल से एक नास्तिक को ईश्वर में आस्था रख लेनी चाहिए क्योंकि जब ईश्वर अपना कृपा सब पर लुटा रहा होगा तब वें लोग ईश्वर की कृपा से वंचित रह जायेगा। दूसरी ओर देंखे तो ईश्वर को न मानने वाले लोग अपने लिए कई बुराई के रास्ते को खोल लेते हैं।उनके लिये पाप करना आसान होता है क्योंकि उन्हें ईश्वर के सत्ता का डर नहीं होता।
अगर ईश्वर की सत्ता को जानना है तो कभी भी तर्कों से तो नहीं मिल सकता। मुझे हंसी आती है जब देखता हूं कि ईश्वर की सत्ता को नकारने के लिये कितने बेतुके तर्क दिये जाते हैं जबकि नास्तिको से मेरा कहना है की जितना तर्क का अस्तित्व है उतना ही निच्छल ह्रदय का भी। एक नास्तिक किन बातों से व्यथित है और हमेशा डरा सा रहता है मात्र ईश्वर के वजूद से? सबसे बुनियादी बाते इन्हें समझाना चाहिए कि कोई भी रिश्तों का आधार ह्रदय पक्ष ही होता है। अगर हम अपने रिश्तों को तर्कों से नापने-तोलने लगे तो वह रिश्ता कितना देर तक रह सकता है? जब एक मानवीय रिश्ता तर्कों के बुनियाद पर नहीं टिक सकता तो उन्हें तर्कों से ईश्वर कैसे समझ आयेगा। ईश्वर कोई गणित विज्ञान तो है नहीं की तर्कों से ही समझना होगा,  ईश्वर तो एक साहित्य विषय की तरह है जहा पर ह्रदय पक्ष की प्रधानता होती है।
ख़लील जिब्रान ने कहा था आस्था वो नखलिस्तान है, जहां विचारों का कारवां कभी नही पहुच पाता। ईश्वर हमारी आस्था है। जो ईश्वर ब्रह्माण्ड के केंद्र बिंदु में है वही ईश्वर हमारे अन्दर है। ईश्वर हमारे इन्सान की सत्ता में प्रत्यक्ष रूप से कोई हस्तक्षेप नहीं करता क्योंकि इससे इंसानों की स्वतंत्रता नहीं रह जायेगी। ईश्वर को जो जितना करना था किया। वैसे भी ईश्वर हमारी मदद के लिए क्यों आये जब हमने उसको भुला दिया। ईश्वर हमारे मन की वह उपज और शक्ति है जिसका हम आत्म-दर्शन करके परमात्मा से अपनी आत्मा का मिलन कर सकते हैं। हम मात्र इस लिये मनुष्य हैं क्योंकि  हम अपराध करते है और हम में सारी बुराई होती है। जो माया और बुराई पर विजय पा लेता है वही इन्सान  ईश्वर तुल्य हो जाता है।   
आज के प्रतियोगी दौर में हर व्यक्ति अपना वजूद तलाशने की कोशिश कर रहा है। प्रतिस्पर्धा में हर कोई अव्वल और सबसे आगे होने में लगा है। कितना तीव्र गति से हम और हमारा समाज बदलते जा रहे हैं। परिवेश,माहौल के साथ-साथ हमारा रहन-सहन, वेश-भूषा व भाषा सब कुछ में बदलाव आता जा रहा है। हर व्यक्ति विशेष बनना चाह रहा है। इस विशेष बनने की छह में बच्चों से आज बचपना दूर हो गई। आज बचपन में ही कुछ बच्चे पचपन के जैसा व्यवहार करते है। हर जगह की अपनी ज़रूरत होती है, लेकिन 'पुरवाई' से ज्यादा हमे 'पछुआ' पवन भाती है, इसलिए जो भी नये हवा का झोंका वहा से आता है हमे बड़ा भाता है। शायद यह दो सौ वर्षों का असर हो! हम सब कहा सोच पाते है की झोंका अगर बवंडर बन गया तो सारी जड़े उखाड़ देगा। आज के लोगो का 'एक से जी नहीं भरता' "ये दिल मांगे मोर"! आज के बच्चे बहुत समझदार और स्मार्ट हो चुके हैं इसलिए इन्हें कुछ कहना या डांटना महँगा पड़ सकता है। स्कूल जाते बच्चियों के स्कर्ट की लम्बाई कुछ और आते वक्त कुछ और दिखता है।
किस उम्र में आज का व्यक्ति सुख और शांति में है? दरसल, आज का जो तनाव भरा दौर है और जो विशेष  सबसे अलग दिखने की चाह है उससे तो हमे मानसिक तनाव, थकान ही हाथ लगता है। क्या हमे अपनी ज़िन्दगी सामान्य तरीके से जीने में ज्यादा परेशानी होती है? या फिर एक साधारण सी ज़िन्दगी बिताने में हम असहज महसूस करने लगे है। हर कोई आज अपने-अपने तर्क-वितर्क दे कर दुसरे को छोटा दिखाना चाहता है और बेमतलब में अपनी विद्वता दिखाता है। देश दुनिया की हर घटना जानने वाले लोगो को अपने पड़ोसी का नाम तक नहीं पता। क्या एक ही कक्षा में पड़ने वाले सभी विधार्थी प्रथम आ सकते है? हम अपनी विशेष पहचान बनाने में खुद अपने बारे में भूलते जा रहे हैं। ज़िन्दगी के असल मायिने से दूर होते जा रहे हैं।
आज एक नया समाज रचा जा रहा है-गुनाहों,अपर्चितो और विशेष और सबसे बड़ा व्यक्ति बनने का।यह एक ऐसा समाज है  जो ज़िन्दगी के असल गहराई से कोसो दूर खड़ा दिख रहा है।ये समाज कहा तक हमे ले जायेगा कहने की ज़रूरत नहीं। मानवता, आदर,सत्कार,नैतिकता जैसे गुणों को हम भूलते जा रहें हैं। विचारो में कितना विरोधाभाष दिखता है आज के युवा पीढ़ी में। अगर आज के एरा को "कन्फ्यूजन एरा" कहे तो गलत न होगा।
लगता है कि आज गाँधी जी के तीनों बन्दर भी भ्रष्टाचार में लिप्त हो गए हैं या यु कहें कि  इन तीनों  बंदरों के रंग रूप बदल गए। गाँधी जी का पहला बन्दर जो हमे बुरा देखने से मना करता है "बुरा मत देखो" मगर आज हमे वो गाँधी जी का बन्दर नहीं बल्कि इनकी जगह कोई और बन्दर दिखाई देता है, अब ये किनके बन्दर हैं यह नहीं पता। जी हा ये बन्दर बिलकुल बुरा नहीं देखते कोई घुस ले रहा हो, अन्याय कर रहा हो या भ्रष्टाचार को बढावा दे रहा हो, इन बंदरों को सचमुच कुछ भी दिखाई नहीं देता
गाँधी जी का दूसरा बन्दर हमे सिखाता है "बुरा मत सुनो" ये हमारे सरकार में बैठे वो बन्दर हैं, जो बिलकुल किसी का कोई बुराई या शिकायत नहीं सुनते। कुछ बंदरो पर भ्रष्टाचार के कई आरोप लगे हैं मगर इन्हें तो सुनाई ही नहीं देता। अब क्यों सुनाई नहीं देता ये बहरे हैं या वाकई कोई गाँधी के नये बन्दर ये आप जानिए। सलमान खुर्शीद, ए. राजा, शशि थरूर जैसे कितने लोगो पर इतने भ्रष्टाचार के आरोप हैं उसके बावजूद हमारी सरकार तो किसी की बुराई नहीं सुनती, तभी तो इनको तरक्की दी जा रही है।  ये जनता किसी पर भी कुछ भी गहरे से गहरा आरोप सिद्ध करता रहे, मगर सरकार बुरा नहीं सुनती भाई।
गाँधी जी का तीसरा और आखिरी बन्दर जो हमे सिखाता है "बुरा मत बोलो।" एक  भ्रष्ट बन्दर दुसरे भ्रष्ट बन्दर की बुराई नहीं कर सकता क्योंकि ये बन्दर ने सीखा है की 'बुरा मत बोलो' और वैसे भी इस बन्दर को तो हम सभी  अच्छी तरह जानते और पहचानते हैं। वो कभी कुछ नहीं बोलते...... दांतों के डॉक्टर के पास जाये तब भी कुछ नहीं बोलते हैं न अपना मुह खोलते हैं। नजर डालिये आपके आस-पास ये बन्दर कही भी कभी भी दिखाई दे जायेंगे। आज ये तीनो बन्दर हर जगह उछल-कूद कर रहे हैं मगर हम कुछ नहीं कर रहे हैं। हम सभी लोग गाँधी जी बन बैठे है जो इन बंदरो के उछल-कूद का इलाज नहीं करते। मगर आज सचमुच गाँधी जी होते तो सबसे पहले वही इनका इलाज करते तभी तो गाँधी जी हमेशा हाथ में डंडा लेकर चलते थें ताकि अगर ये बन्दर बदमाश हो जाये या ज्यादा उझल-कूद करे तो इनको सबक सिखाया जा सके। तभी तो वो तीनो बन्दर गाँधी जी की तरह आदर्शवादी और न्यायप्रिय के प्रतीक थें। मगर आज शायद न तो हम गाँधी हैं न ही ये गाँधी जी के बन्दर।
हल्की ठंडक लिए धीरे-धीरे बहती हवा और चमकती धूप में ठंडक मिज़ाज़,सुर,लय और ताल की राजधानी बनारस शहर उन दिनों बहुत खुशनुमा लग रहा था। ऐसे सुकून भरे माहौल में अगर किसी को ज़िन्दगी का एक  पल भी खुले जिंदा दिल से जीने का मौका मिले तो स्वाभाविक यादगार स्मृतियाँ बनी रह जाती हैं। यूँ तो बनारस से मेरा लगाव बचपन से है,मगर जब उन दिनों मैं बनारस में क़दम रखा तो एक अलग सा मन में स्पंदन हुआ। मन में अस्सी घाट के गंगा की लहरों की तरह अनुराग की लहरे उठने लगी। ये मदमस्त कर देने वाली फ़िज़ाये मेरे मानस पटल पर पुरानी स्मृतियों को तरोताजा कर दी इतना ताज़ा मानो फिज़ाओ में गुलाब की भीनी खुशबू की मादकता चारों तरफ फैला हो। मेरी अनुप्रिया मेरे साथ गंगा के तरल लहरों में अपने पाँव को रखे हाथों में गुलाब के पुष्प लिये मुझे अपने पास आकर बैठने के लिये आँखों से इशारा किया और पूछी कहा खोये से हो। मेरे मन मूरत में एक ही विचार था बनारस के रसो में अपने रसों को डूबा दूँ। जब मैं उसके पास जाकर बैठा तो वह अपने हाथ मेरे हाथो पर रखकर बोली की मैं तुम्हारी उतनी दीवानी हूँ जीतनी इन फूलों में खुशबू है। और फूलों के एक-एक पंखुड़ी की तरह हमारा प्रेम कोमल और लालिमा से भरा है।वह फिर मुझे देखती रही। वो निगाहें आज भी मुझे याद है।उन आँखों में न तो कोई करुणा थी न कोई कमजोरी उन आँखों में एक गंभीरतम विश्वास, एक स्नेह जिसकी कोई उपमा नहीं, एक सम्पूर्णतम समर्पण थी।
प्रेम हमारी अभिलाषा है, यह हमारी आत्माओ की प्रथम आवश्यकता है, यह हमारे हृदयों की पहली प्रार्थना है। परन्तु लज्जावश होने के कारन हम इसे प्रकट नहीं कर पाते। दुष्ट व्यक्ति का अर्थ है वे व्यक्ति जिनमे प्रेम नहीं है,इसलिए उन्हें लज्जा नहीं आती। उनमे प्रेम मांगने की शक्ति होती है क्योकि उन्हें उसकी जरुरत नहीं होती। उनमे प्रेम देने की शक्ति भी होती है क्योकि उनका प्रेम कोई भी प्राप्त नहीं करता। वैसे तो हमारा पूरा जीवन प्रेम से बंधा है और इस एक अहसास के बिना जिंदगी अधूरी सी लगती है। इस अधूरेपन को पूरा करता है प्यार। प्यार एक सॉफ्ट फीलिंग है। ज्यादा प्यार ज्यादाखुशीया देता है और ज्यादा खुशीया गहरे इमोशन से मिलती है। इमोशनल वही  होगा जो प्यार की सॉफ्टनेस को जानता होगा। प्यार के लिए हरगिज जरुरी नहीं है कि उसे हासिल भी किया जाये। प्यार तो एक इबादत है। सामने वाले का प्यार भी आपके हिस्से में आ जाये तो आपकी तकदीर, वरना इबादत जरी रखिये। वैसे भी इबादत का सुकून भला कौन छीन सकता है।
इस सृष्टि की रचना पांच तत्वों से मिलकर बना है, जिसे हम पंचमहाभूत भी कहते हैं। पंचमहाभूतो से ही हमारे शरीर की भी रचना हुई है। क्रमशः वायु,अग्नि,पृथ्वी,जल और नभ यह पञ्च तत्व है जिसमे हमारा शरीर पुन: मृत्यु के बाद व्याप्त हो जाता है। अग्नि पानी को ख़त्म कर सकता है और मिट्टी यानि पृथ्वी और आकाश एक साथ नहीं रह सकते। मगर प्रकृति सब तत्वों के साथ एक समन्यवय बनाकर चलती है। यह प्रकृति हमे सिखाती है कि हमे भी अपने जीवन में एक समन्यवय बनाकर चलना चाहिये जिससे आपसी सहयोग की भावना बनी रहे। ऐसा करने से हमारे मन में एक अलग तरह की शांति और मानव प्रेम की भावना उत्पन्न होता है। प्रकृति नियमों का उलंघन कभी नहीं करती। सबको बराबर रूप से पनाह देती है और प्रत्येक प्राणी को रहने के लिये एक अनुकूल वातावरण प्रदान करती है। प्रकृति के छाया में रहकर हर प्राणी धन्य है। हमे प्रकृति का हनन व दोहन कभी नहीं करना चाहिये वरना इस ग़लती की सज़ा हर जीवित प्राणी को भुगतना पड़ेगा। इस संसार में जो कुछ भी है वह प्रकृति के अनुकूल ही ढला व् बना है। हमे प्रकृति के खिलाफ कभी नहीं जाना चाहिये। मगर आज हर तरह से प्रकृति का वातावरण प्रदूषित किया जा रहा है जिसे हम सब को मिलकर रोकना चाहिये।
इस सप्ताह की सबसे बड़ी ख़बर कही जा सकती है केंद्रीय मंत्रिमंडल में फेरबदल। पिछले कुछ दिनों से फेरबदल से पहले मंत्रियों के इस्तीफे अखबारों के ख़ास सुर्खियों में रहे। क्या ये फेरबदल चुनावी ज़रुरतो को ध्यान में रखकर किया जा रहा है? या फेरबदल में चुनावी गणित की मज़बूरी या यू कहे कि फेरबदल से छवि सुधारने की तैयारी। ज़ाहिर है कि फेरबदल से छवि सुधारने की कवायत पूरी नहीं हो सकती। इसके लिए ज़रूरत है जनता के अपेक्षाओ पर, लोगों के उम्मीदों पर खरा उतरना।
इस फेरबदल में जो भी नये चेहरे सामने आयेंगी उनके सामने होंगी कई सारी चुनौतियाँ साथ ही साथ उम्मीदों पर खरा उतरने का दबाब भी रहेगा। इस उम्मीदों पर कितना खरा उतर पाएंगे ये नए चहरे ये तो वक़्त ही बतायेगा। वैसे भी राजनीति में जो जिम्मेदारी अपने हाथों में लेते है, उनको तो नतीजे दिखाने की चुनौती हमेशा रहेगी। लोकतंत्र का शान भी यही हैं। हर दिन एक नई चुनौती। राजनीति तो जनता की सेवा करते रहने का एक यज्ञ है।
ख़ुशी ऐसी भावना है जो मन को सारे अवसादों से हल्का कर देती है और होंठों पर मुस्कान ले आती है/ दार्शनिक और धार्मिक विचारक खुशी को सिर्फ एक भावना नहीं मानते अपितु इसे एक अच्छा जीवन के सन्दर्भ में परिभाषित करते है/ प्रसिद्द मनोवैज्ञानिक मार्टिन सेलिग्मन के अनुसार मानव कि ख़ुशी मुख्यत पांच चीज़ों पर निर्भर करती है/ पहली ख़ुशी है जो वस्तुयों के 'उपभोग' से मिलती है जैसे अच्छा खाना, अच्छे कपडे या ठंठ में गर्म चाय का प्याला/ दूसरी प्रकार कि ख़ुशी मिलती है अपने मनपसंद काम करने से जैसे कि बागवानी या पर्वतारोहन, जो कि को चुनौती देने वाला होता है पर उसे सफलतापूर्वक पूरा करने से मन खुश हो जाता है. तीसरे प्रकार कि ख़ुशी मिलती है पारिवारिक और मित्रता के रिश्तों से/ चौथी प्रकार कि ख़ुशी मिलती है अपनी किसी खोज से या किसी बड़ी उपलब्धि का हिस्सा बन कर, उदाहरण के तौर पर नौकरी में किसी सफल टीम का हिस्सा बन कर ख़ुशी मिलती है/ और पांचवी व आखिरी प्रकार कि ख़ुशी है जो हमे अपनी उपलब्धियों से मिलती है, अथार्त स्वयं के लिए रखे गए लक्ष्यों को पूरा करने पर होने वाली ख़ुशी/
जरा सोच कर देखिये एक छोटा बच्चा एक वयस्क के तुलने में कितना खुश होता है/ एक बच्चे कि ज़िन्दगी से अपेक्षा एक वयस्क कि तुलना में बहुत कम होती है अत: उसे भोजन, खेलना और माता पिता का स्नेह ही खुश रहने के लिए काफी होता है/ चोट लगने पर वह थोड़ी देर रोता है और माँ के स्नेह का आंचल पा कर फिर हंस पड़ता है/ तो क्या जीवन में सरलता ही खुश रहने का रहस्य है? यह संभव है की जीवन को सरल बना कर और अपनी जरूरतों तथा अप्कषायों को कम कर के खुश रहा जा सकता है परन्तु ख़ुशी हासिल करने कि कोई कुंजी नहीं है/ परन्तु यह अवश्य कहा जा सकता है कि ख़ुशी पाने की नहीं महसूस करने कि भावना है/ इसका पीछा करके इसे पाया नहीं जा सकता परन्तु इसे एक जगह बैठ कर अवशोषित किया जा सकता है/ शायद इसिलिय विचारक नथानिएल अव्थ्रोने ने कहा है कि ख़ुशी उस तितली कि तरह है जो पीछा करने पर आपसे दूर जाती है पर एक जगह स्थिर होने पर आपकी गोद में आ कर बैठ जाती है/ लक्ष्य जीवन जीने कि दिशा देते है परन्तु अपनी खुशियाँ को लक्ष्य प्राप्ति पर निर्भर बना देना बुद्धिमानी नहीं/ जब मन पर उदासीनता छा रही हो तो खुद को सकारात्मक बनाये और देखे कि जीवन ने आपको खुश होने के अनेकों कारन दिए है और साथ में यह भी याद रखें कि हर शण जब आप उदास होते है तो आप ख़ुशी के ६० सेकंड खो देते है!!
आज कि भाग दौड़ से भरी ज़िन्दगी में हम सब खुश रहना चाहते है/ अपने चारों तरफ देखें तो कुछ मुट्ठी भर लोग ही यह कहने कि हिम्मत रखते है कि 'मैं खुश हूँ'/ जब हम ख़ुशी के मानदंडों को देखते है तो ऐसा नहीं प्रतीत होता कि ख़ुशी एक दुष्प्राप्य वास्तु है/ हममें से अधिकांश लोगों के पास अच्छा खाने और पहनने कि आज़ादी है, हमारे पास परिवार है, नौकरी है जहाँ हम पानी योग्यता साबित करते है, खाली समय में खुद को व्यस्त रखने के लिए गाने सुनने या किताब पढने जैसे शौक है/ पर फिर भी हम खुश न होने कि निरंतर शिकायत क्यों करते है? अगर आपने ख़ुशी देने वाली चीजों कि सूचि ध्यान से पढ़ी है तो आप यह भांप गए होंगे कि नाखुश रहने कि वजह क्या है/ हम ख़ुशी के आखिरी और पांचवे मानदंड को ही खुश होने कि वहज बनाते है/ जाने अनजाने हम जीवन के हर मोड़ पर अपने लिए लक्ष्य रखते है/  मेरे कहने का अभिप्राय है कि हम सबने अपने जीवन में खुशियों कि कीमत लगा दी है/ जब छात्र होते है तो प्रथम स्थान को अपना लक्ष्य बनाते है और सोचते है कि प्रथम आने पर हम खुश होंगे/ परिणाम आने पर यदि द्वितीय स्थान आ गया तो बस दुख़ के घने बादल छा जाते है/ हमारी ख़ुशी अंको पर निर्भर होती है/ जब नौकरी करते है तो यह सोचते है कि प्रमोशन मिलने पर खुश होंगे, प्रमोशन एक साल लेट हो जाता है और बस हो गई एक साल कि खुशियों कि छुट्टी/ जीवन के हर मोड़ पर हम खुश होने चाहते है पर अपनी ही शर्तों के कारण खुश नहीं रह पाते, मानव मस्तिष्क खुशियों की सबसे ऊंची कीमत लगाता है और वह कीमत न हासिल कर पाने पर उदासी कि चादर ओढ़ लेता है/ मनोविश्लेषकों के अनुसार असफलता से सफलता का सफ़र तय करने के तीन चरण होते है, पहला चरण होता है असफलता या हार को स्वीकारने का दूसरा चरण होता है अपनी गलतियों को पहचानने का और तीसरा और आखिरी चरण होता है फिर से कोशिश करने के रूपरेखा बनाने का/ हम उदासी से इसलिए नहीं उबर पाते क्युकी हम हार को नकारते है/ अपने लक्ष्यों को न हासिल कर पाने कि स्थिति में हम अपने खुश रहने के चार कारणों कि अनदेखी करते है और परिडाम स्वरुप नाखुश रहते है और अपने साथ हुई नाइंसाफी के लिए नियति को कोसते है/ इस उदासी के कुचक्र में फंसने से पहले क्या हम यह सोचते है कि नियति ने जीवन के अन्य पहलुयों में हमारे साथ न्याय किया है/
