1. კასიუს დიონ კოქცეიანუსი, დიონ კასიუსი (დ. დაახლ. 153 - გ. 235) — რომაელი ისტორიკოსი. წარმოშობით ბითინიის ქალაქ ნიკეიდან. ეკავა მაღალი სამოხელეო თანამდებობები, ეკუთვნოდა სენატორთა უმაღლეს წოდებას. ავტორია რამდენიმე ისტორიული თხზულებისა. ჩვენამდე (ნაწილობრივ დაზიანებულმა) მოაღწია „რომის ისტორიამ“ 80 წიგნად, რომელიც მოიცავს ხანას რომის დაფუძნებიდან 229 წლამდე. განსაკუთრებით მნიშვნელოვანია ამ თხზულების ის ნაწილი, სადაც ავტორი თავის თანამედროვე მოვლენებს აღწერს და იყენებს ოფიციალურ დოკუმენტებს. მაგრამ კასიუს დიონ კოქცეიანუსის თხზულება რომის ისტორიის სხვა პერიოდებისთვისაც ძვირფას წყაროს წარმოადგენს, რამდენადაც აქ ძველ ისტორიკოსთა ნაშრომების გვერდით გამოყენებულია მხედართმთავართა, მოხელეთა ანგარიშები, მოგზაურთა აღწერილობები, დოკუმენტური მასალა. „რომის ისტორია“ უპირატესად პოლიტიკურ ისტორიულ ფაქტებს განიხილავს. ნაშრომში მოიპოვება უაღრესად მნიშვნელოვანი ცნობები საქართველო-რომის ურთიერთობის შესახებ (პომპეუსის ლაშქრობა იბერია-კოლხეთში, შემდეგდროინდელი მოვლენები, რომთან იბერიის დამოკიდებულება ახ. წ. II საუკუნეში, ფარსმან II-ის დროს და სხვ.). ზოგი ამ ცნობათაგან სრული ან უნიკალურია.
2. გლორია ახლაგაზრდა, მიზანდასხული გოგონაა, რომელსაც სურს სწავლის გაგრძელება. მან უნდა აირჩიოს თემა და დაიცვას დისერტაცია. ის ინტერესდება საიდუმლოებით მოცული ქალის, ალტაგრასია დელ ტოროს ისტორიით, რომელიც 20 წლის წინ დააპატიმრეს, ხალხმა და პოლიციამ მღვდლის მკვლელობაში დაადანაშაულა ის. გლორიას სურს, მისი თემის საგანი სწორედ ის იყოს. მაგრამ გაიგებს, რომ ამ საიდუმლოებით მოცულ ქალბატონს ციხიდან უშვებენ. ალტაგრასიას ციხიდან გამოშვების შემდეგ ჩნდება იდუმალი მკვლელი, სახელად იუდას ქალი (La Mujer de Judas), რომელსაც აცვია საპატარძლო კაბა და თავის ქალას ნიღაბი უკეთია.სწორედ, ამ დღის შემდეგ გლორიას და მის საახლობლოს სიცოცხლეს საფრთხე ემუქრება იდუმალი მკვლელის სახით.
3. მესამე რაიხი (გერმ. Drittes Reich - მესამე იმპერია) — გერმანიის იმპერიის არაოფიციალური სახელწოდება 1933 წლის 24 მარტიდან 1945 წლის 23 მაისამდე. ოფიციალურად, არსებობა შეწყვიტა 23 მაისს კარლ დიონიცის მთავრობის დაპატიმრების შემდეგ. ასევე გამოიყენება სახელწოდებები „ნაცისტური გერმანია“, „ათასწლეულის რაიხი“. მესამე რაიხმა შეცვალა ვაიმარის რესპუბლიკა მთავრობაში ნაციონალ-სოციალისტების გერმანული მუშათა პარტიის მოსვლის შემდეგ ადოლფ ჰიტლერის მეთაურობით. ჰიტლერი იყო თითქმის უცვლელი რაიხსკანცლერი მესამე რაიხის არსებობის განმავლობაში.
4. რუსეთის ეკონომიკა — ნომინალური ეშპ-ის მიხედვით მეთერთმეტე ეროვნული ეკონომიკა მსოფლიოში (2006 წლის მონაცემებით). რუსეთის წვილი მსოფლიოს ეშპ-ში 2006 წელს 3,09%-ს შეადგენდა. ქვეყნის ეშპ-მა 2006 წელს შეადგინა 987,94 მლრდ დოლარი. 2007 წელს სწრაფის ზრდის წყალობით (7,8%), რუსეთის წვლილი გაიზარდა 3,2%-მდე (აშშ-ის წვლილი შეადგენს 21%-ს). რუსეთის პოსტსაბჭოთა ეკონომიკის ფორმირების საფუძველს პრივატიზაცია წარმოადგენას, რომელმაც უზრუვნველყო კაპიტალის დაგროვება. მსყიდველობითუნარიანობის პარიტეტის მიხედვით რუსეთის ეშპ 2005 წელს შეადგენდა 1697,5 მილიარდ დოლარს, ხოლო 2006 წელს იგი 1880 მილიარდამდე გაიზარდა (2007 წელს — 2080 მლრდ დოლ.).
5. თანამედროვე სალიტერატურო ქართული ენისთვის დამახასიათებელია ყველა ფუნქცია, რაც პოლივალენტოვან სამწერლო ენას შეიძლება ჰქონდეს. ამ ენაზე შექმნილია მდიდარი მხარტვრული, ორიგინალური, თარგმნითი, სამეცნიერო და პოლიტიკური ლიტერატურა. ქართულ ენაზე შედგენილია მრავალი ლექსიკონი როგორც ორენოვანი (თარგმნითი), ასევე ტერმინოლოგიურ-განმარტებითი. ქართული ენა მსოფლიოში ერთ-ერთ უმდიდრეს ენად მიიჩნევა, მისი ლექსიკის ზრდა განუწტყვეტლივ მიმდინარეობს. დიდი ქართული ლექსიკონის შესადგენად შექმნილია სადოკუმენტაციო ფონდი, რომლის საცავში 1982 წელს 3 მილიონზე მეტი ბარათი (ლექსიკური ერთეული) ინახებოდა.
6. 1978 წელს საბჭოთა კავშირის ხელისუფლებამ გადაწყვიტა მოკავშირე რესპუბლიკებში ადგილობრივი ენისთვის სახელმწიფო ენის სტატუსის ჩამორთმევა; სსრკ-ის სახელმწიფო ენად რჩებოდა მხოლოდ რუსული ენა. ამ განზრახვის სისრულეში მოყვანას წინ აღუდგა მთელი საქართველოს მოსახლეობა. თბილისში მოეწყო მასობრივი გამოსვლები და მსვლელობა თსუ-დან უმაღლესი საბჭოს შენობისაკენ. ვითარება ხელისუფლებისათვის უმართავი ხდებოდა‚ საქართველოს სსრ-ის კომუნისტური პარტიის იმჟამინდელი პირველი მდივანი‚ ედუარდ შევარდნაძე ხალხთან გამოვიდა უმაღლესი საბჭოს შენობის წინ ვითარების განსამუხტად და მათ დასაშოშმინებლად.
7. თუტმოს I - მეთვრამეტე დინასტიის ფარაონი, მეფობდა ძვ. წ. 1508-1494 წწ. (სხვა მონაცემებით ძვ.წ. 1559-1538, 1524-1505 წწ.) ტახტზე ავიდა ცოლის წარმომავლობის წყალობით, რომელიც ფარაონთა შტამომავალი იყო. თუთმოსმა განაგრძო თავისი წინამორბედის ამენჰოტეპ I-ის აქტიური საგარეო პოლიტიკა, საბოლოოდ დაიპყრო ნუბია, დაიმორჩილა სირია და ქვეყნის საზღვრები მდინარე ევფრატამდე გააფართოვა. მისი მეფობის ბოლო წლებში დაიწყო არეულობა. ტახტს ეცილებოდნენ ერთმანეთს ტავისი ასული ჰატშეფსუტი (მამის თანამმართველი), თუთმოს II (ჰატშეფსუტის ნახევარძმა და მეუღლე) და თუთმოს III.
8. იონ ჟალია (Jalea) (დ. 19 მაისი, 1887, კასიმჩა, ტულჩის მაზრა — გ. 1983), რუმინელი მოქანდაკე. რუმინეთის სახალხო მხატვარი, რუმინეთის აკადემიის წევრი. სწავლობდა ბუქარესტში, ნატიფი ხელოვნების სკოლაში (1907-1911), ჟიულიანის აკადემიაში (1915-1916) და პარიზში, ე. ი. ბურდელის სტუდიაში. შექმნა პლასტიკურად საინტერესო ღრმა ფსიქოლოგიური პორტრეტები ("მეცხვარე", თაბაშირი, 1938; ჯ. ენესკუს პორტრეტი, თაბაშირი, 1958, რუმინეთის სახალხო რესპუბლიკის ხელოვნების მუზეუმი, ბუქარესტი), მონუმენტური-დეკორატიული ქანდაკებები. 1968-იდან რუმინეთის მხატვართა კავშირის პრეზიდენტია.
9. რადგანაც ეს ალბომი მთლიანად ექსპერიმენტული მუსიკისგან არის შედგენილი, ლეიბლმა Island Records იგი გამოუშვა, როგორც U2-ს ალბომი.
ჯგუფის მოყვარულები ხშირად კამათობენ, არის თუ არა ეს U2-ს დისკი, მაგრამ როგორც წესი, იგი არ ითვლება ოფიციალურ დისკოგრაფიებში, იმის გამო, რომ გამოიცა Passengers-ის სახელით. თავის მხრივ, ალბომის სხვა სახელით გამოცემის გამო, იგი ნაკლებად ცნობილია და ყველაზე ცუდად გაყიდვადიც, თუკი ჯგუფის ალბომების კატალოგზეა საუბარი. კრიტიკა პრესის, მოყვარულთა და თავად ჯგუფის წევრების მხრიდან ერთმანეთისგან განსხვავდებოდა. ალბომის ნახევარი ინსტრუმენტული ნომრებისგან შედგება, ვოკალი სულ რამდენიმე სიმღერაშია, მაგრამ ისეთივე ჟღერადობა აქვს, როგორც თავად U2-ს სიმღერებში. აქედან ყველაზე ცნობილია Miss Sarajevo, რომელიც ჩაიწერა ლუჩიანო პავაროტისთან ერთად და იქცა ჯგუფის რომელიმე სხვა შემსრულებელთან ჩაწერილი დუეტებიდან საუკეთესო ნამუშევრად.
10. Miss Sarajevo იყო წარმატებული სინგლი, რომელიც საშობაოდ მოხვდა ბრიტანეთის ჩარტების #1 ადგილზე. Your Blue Room უნდა გამოსულიყო შემდეგი სინგლის სახით, მაგრამ იდეა გაუქმდა, როდესაც აღმოჩნდა, რომ ალბომი ცუდად იყიდებოდა. ალბომის იაპონურ გამოცემას თან ახლავს დამატებითი სიმღერა Bottoms (Watashitachi no Ookina Yume). იგი შეტანილი იქნა სინგლის Miss Sarajevo B-გვერდზე. ეს არის კომპოზიციის Zoo Station ინსტრუმენტული ვარიანტი. კომპოზიციის სახელწოდება ნიშნავს ”ჩვენი დიდი ოცნება”. კომპოზიციამ Always Forever Now გაიჟღერა ფილმში ”სიცხე” და შეტანილია ალბომში ამ ფილმის მუსიკით. მასში ასევე შეტანილია ბრაიან ინოუს სხვა კომპოზიციები.
11. ქართული ვიკიპედია — ვიკიპედიის ქართულენოვანი ვერსია, რომელსაც ამერიკული ფონდი „ვიკიმედია“ მართავს. შეიქმნა 2003 წლის ნოემბერში. 2006 წლის 11 აგვისტოს სტატიების რაოდენობამ 10 000-ს გადააჭარბა. 2008 წლის აგვისტოს მონაცემებით, მასში 23 000-ზე მეტი სტატია შედის. 2009 წლის მაისში კი სტატიების რაოდენობა 30 000–ს გადასცილდა. 2011 წლის 7 ივლისს, ქართულ ვიკიპედიაში სტატიების რაოდენობამ 50 000-ს მიაღწია; 2013 წლის იანვარში კი — 70 000-ს. ქართული ვიკიპედიის სიღრმე 40–ია, რაც საკმაოდ კარგი მაჩვენებელია.
12. კური (გერმ. Chur, რომან. Cuira, იტალ. Coira, ფრანგ. Coire) — ქალაქი აღმოსავლეთ შვეიცარიაში. მდებარეობს მდინარე პლესურის ნაპირზე, მისი რაინთან შეერთების მახლობლად, ზღვის დონიდან 593 მ სიმაღლეზე. უკავია 28,09 კმ², რომელთაგან 18,8% გამოიყენება სასოფლო-სამეურნეო მიზნებში, 52% ტყეებზე მოდის, ხოლო 25,1% შენობებსა და გზებს უკავია. პროცენტული მაჩვენებლით ყველაზე ცოტა — 4,1% მდინარეებზე, მყინვარებსა და მთებზე მოდის. გარშემორტყმულია ალპების კალთებით. ქალაქი კური პირველად მოიხსენიება 452 წელს როგორც ეპარქიის ადგილსამყოფელი, ხოლო შუა საუკუნეებში გახდა ტიპური საეპისკოპოსო ქალაქი. 2010 წლის აღწერის მონაცემებით ქალაქში ცხოვრობდა 33,756 ადამიანი. 2000 წლის მონაცემებით, 81,0% საუბრობდა გერმანულ ენაზე, 5,4% რეტორომანულად, ხოლო 5,1% იტალიურად. ინდუსტრიის ძირითადი წყაროა ტურიზმი. გარდა ამისა, განვითარებულია კვების მრეწველობა, მეტალის დამუშავება და სხვ. ბევრია ღირსშესანიშნავი ობიექტი.
13. ვინიალესის ხეობა — კარსტული ღრმული კუბაში. ხეობა მოიცავს 132 კმ² ტერიტორიას და მდებარეობს სიერა-დე-ლოს ორგანოსის ტერიტორიაზე, მხოლოდ მისი ჩრდილოეთ ნაწილია პინარ-დელ-რიოს პროვინციის ტერიტორიაზე. ხეობის უკიდურეს დაბლობებზე გაშენებულია თამბაქო და სხვა კულტურები. ირგვლივ მდებარეობს არაერთი გამოქვაბული. ხეობაში კუნძულის მსგავსად აღმართულია ბევრი კლდე, რომლებსაც მოგოტას უწოდებენ. ვინიალესი მთავარი ღირსშესანიშნაობაა იმ ტურისტებისთვის, რომლებსაც კლდეზე ცოცვა იტაცებთ. ამ ხეობისათვის დამახასიათებელია არაერთი ენდემური ცხოველთა და მცენარეთა სახეობა.
14. მოძრაობის დამფუძნებლები ძირითადად არიან ახალგაზრდა და საშუალო ასაკის პროფესიოანლები, რომელთა წარსული გამოცდილებაც დაკავშირებულია პროფესიულ სფეროსთან და ნაკლებად პოლიტიკასთან. მოძრაობის დამფუძნებლებს შორის არ არის არც ედუარდ შევარდნაძის და არც მიხეილ სააკაშვილის დროინდელი არცერთი ყოფილი თანამდებობის პირი. მოძრაობა ეფუძნება მართვის კოლეგიურ პრინციპს და შიდა დემოკრატიას. ყველა მმართველი ორგანო ყალიბდება პრაიმერის საფუძველზე.
15. ახტიარის უფსკრული — კარსტული მღვიმე გაგრის მუნიციპალიტეტში, არაბიკის მასივის სამხრეთ-აღმოსავლეთ ნაწილში, ზღვის დონიდან 2520 მ სიმაღლეზე. გამომუშავებულია ზედაიურულ კირქვებში. კასკადური ტიპისაა. ჯამური სიღრმე 410 მ. მოცულობა 40 ათ. მ³. მღვიმეში ჭერის ნგრევით წარმოიშვა 7 მოზრდილი დარბაზი, რომლებიც ერთმანეთს უკავშირდება დახრილფსკერიანი დერეფნებით და კასკადური ჭებით. არის ციკლგავლილი მშრალი და წყლიანი დერეფნები, წყლის ტემპერატურა 2,5 °C — 3 °C.
16. პათოფიზიოლოგია (პათოლოგიური ფიზიოლოგია) — მეცნიერება, რომელიც შეისწავლის დაავადებული ორგანიზმის ცხოველმოქმედებას, მასში მიმდინარე სასიცოცხლო პროცესებს, ავადმყოფობის აღმოცენების, მიმდინარეობის, გამოსავლის მექანიზმებს და ზოგად კანონზომიერებებს. პათოფიზიოლოგია ძირითადად ფუნქციაში მომხდარ ცვლილებებს შეისწავლის. პათოფიზიოლოგიას დაავადებული ორგანიზმის ფიზიოლოგიასაც უწოდებენ. ის მედიცინის ინტელექტუალური ბაზაა. მოიცავს ფილოსოფიურ პრობლემებსაც. სწავლობს არა მარტო ავადმყოფობათა განვითარების მექანიზმებს, არამედ დამაზიანებელი ფაქტორებისაგან დაცვის მექანიზმებსაც. პათოფიზიოლოგიის კვლევის ობიექტი პათოლოგიური პროცესი და დაავადებაა, მიზანი კი, მათი განვითარების ძირეული კანონზომიერებების დადგენით, მკურნალობისა და ლიკვიდაციის გზების შემუშავებაა. პათოფიზიოლოგია საშუალებას გვაძლევს მეცნიერულად მივუდგეთ დაავადებათა ეტიოლოგიისა და პათოგენეზის საფუძვლებს, ის ერთგვარი ხიდია თეორიულ და კლინიკურ მედიცინას შორის. პათოფიზიოლოგია გვეხმარება სამედიცინო აზროვნების ფორმირებაში. ექსპერიმენტულ და ასევე სხვა სახის სამედიცინო კვლევებზე დაყრდნობით, კლინიკას აძლევს დიაგნოსტიკის, პროფილაქტიკის და მკურნალობის ახალ რეკომენდაციებს. პათოფიზიოლოგია ექიმის მომზადების სისტემის, უმაღლესი სამედიცინო სკოლის ერთ–ერთი ფუნდამენტური დისციპლინაა.
17. პათოფიზიოლოგიის ისტორია მე-XVI საუკუნიდან იღებს სათავეს და მე-XVIII საუკუნეში უკვე იხმარება ტერმინი „პათოლოგიური ფიზიოლოგია“. 1996 წლიდან კი მიღებულია ეწოდოს „პათოფიზიოლოგია“. 1960 წელს დაარსდა საქართველოს პათოფიზიოლოგთა სამეცნიერო საზოგადოება. საქართველოში პათოფიზიოლოგიის ფუძემდებელია საქართველოს მეცნიერებათა აკადემიის საპატიო წევრი ვ.ვორონინი, ის 1922 წლიდან 1955 წლამდე ხელმძღვანელობდა პათოფიზიოლოგიის კათედრას (ამჯერად თბილისის სახელმწიფო სამედიცინო უნივერსიტეტის პათოფიზიოლოგიის დეპარტამენტი), რომელიც 1920 წელს, თსუ–ის სამკურნალო ფაკულტეტზე დაარსდა.
18. ჯოყოეთი – სოფელი ჭიათურის მუნიციპალიტეტში (კაცხის თემი). მდებარეობს ჭიათურის პლატოზე, მდინარე კაცხურის ხეობაში. ზღვის დონიდან 560 მეტრი, ჭიათურიდან 14 კილომეტრი. სოფელთან ახლოს მდებარეობს მარმარილოს საბადო. სოფელში გადის სახელმწიფოებრივი მნიშვნელობის გზა ზესტაფონი-საჩხერე და არის რკინიგზის სადგური ზესტაფონი-საჩხერის ხაზზე.
19. ივანე სამსონის ძე ფუტურიძე (დ. 4 ივლისი, 1906, სოფ. მუხიანი, ახლანდელი წყალტუბოს მუნიციპალიტეტი), ქართველი საბჭოთა აგრონომ-სუბტროპიკოსი. საქართველოს სსრ. დამსახურებული აგრონომი. სკკპ წევრი 1939 წლიდან. ჩაის ფოთლის უხვი მოსავლის მიღებისათვის 1950 წელს მიენიჭა სოციალისტური შრომის გმირის წოდება. დაჯილდოებულია 3 ლენინის ორდენით, 2 შრომის წითელი დროშის ორდენითა და მედლებით.
20. აალენი (გერმ. Aalen) — ქალაქი გერმანიაში, ბადენ-ვიურტემბერგის მხარის აღმოსავლეთ ნაწილში, შტუტგარტიდან დაახლოებით 70 კილომეტრით აღმოსავლეთითა და ულმიდან 50 კილომეტრით ჩრდილოეთით. აალენი რაიონული ცენტრია და წარმოადგენს როგორც აღმოსავლეთ ალბის რაიონის, ასევე მთლიანად აღმოსავლეთ ვიურტემბერგის რეგიონის უდიდეს ქალაქს.
აალენის ფართობი შეადგენს 146,63 კმ²-ს. ამ მონაცემით იგი მეშვიდე ადგილს იკავებს ბადენ-ვიურტემბერგის მხარეში, შტუტგარტის ადმინისტრაციულ რეგიონში კი მეორე ადგილზეა ქალაქ შტუტგარტის შემდეგ. 2010 წლის მონაცემებით აალენში 66.113 ადამიანი ცხოვრობს. მოსახლეობის რაოდენობით მას ბადენ-ვიურტემბერგის ქალაქთა სიაში მე-15 ადგილი უკავია.
21. მუჰამედ იბნ-ათაბი — თბილისის საამიროს ამირა 813-829 წლებში. არ მიეკუთვნებოდა შუაბიანთა საგვარეულოს. არაბი ისტორიკოსის იაკუბის ცნობით, იგი ამირად დანიშნა ხალიფა ალ-მამუნმა, ისმაილ იბნ-შუაბის ნაცვლად. 829 წელს განუდგა ხალიფას და დაამარცხა არმენიის ვალი აბდ ალ-ალა. მუჰამედის დამორჩილება შეძლო არმენიის ახალმა ვალიმ ხალიდ იბნ-იაზიდმა, რომელმაც ის გადააყენა. როგორც ჩანს, მისი ამირობის დროს ამირა საჰაკი იბრძვის მუჰამედის წინააღმდეგ და ცოტა ხნით ახერხებს გაამირებას, თუმცა შემდეგ ისევ მუჰამედი იგდებს ხელთ ამირობას.
22. ხარტიშო — სოფელი საქართველოში, მცხეთა-მთიანეთის მხარის დუშეთის მუნიციპალიტეტში. ჟინვალის სადაბო[1] მდებარეობს ქართლის ქედის დასავლეთ კალთაზე. ზღვის დონიდან 1360 მ სიმაღლეზე. ქალაქ დუშეთიდან დაშორებულია 36 კილომეტრით. 2002 წლის აღწერის მონაცემებით სოფელ ხარტიშოს მოსახლეობა შეადგენს 33 ადამიანს.[2]
23. დგუშის დანიშნულებაა მიიღოს აირების წვის შედეგად წარმოქმნილი თბური ენერია და თითისა და ბარბაცას საშუალებით გადასცეს მუხლა ლილვს. დგუში ასევე ემსახურება დამხმარე ტაქტებს: შეშვება, შეკუმშვა, მუშა სვლა და აირების გაშვება. დგუშის მუშაობის პირობები ხასიათდება დიდი მექანიკური და თბური დატვირთვებით, ამავე დროს იგი გადაადგილდება არათანაბარი სიჩქარით. ცილინდრის შუა ნაწილში სიჩქარე აღწევს მაქსიმუმს, ხოლო მკვდარ წერტილებში იგი ნულის ტოლია. აღნიშვნული პროცესი იწვევს ინერციას. მუდმივი ხახუნი დგუშისა და ცილინდრებს შორის იწვევს მექანიკურ ცვეთას. ზემოთ აღნიშნულის გამო დგუშის დასამზადებლად გამოყენებულ მასალას უნდა ჰქონდეს შემდეგი თვისებები:მაღალი მექანიკური სიმტკიცე,მდგრადობა დიდ ტემპერატურულ რეჟიმზე,მაღალი ანტიფრიციული თვისება,სითბოს კარგი გამტარეობა,სწორხაზოვანი გაფართოების დაბალი კოეფიცენტი და კოროზიული მდგრადობა.
24. დგუშს აქვს შემამჭიდროებელი ნაწილი (თავი) ძრო და მიმმართველი ნაწილი (კალთა) შემამჭიდროებელ ნაწილს აქვს არხები საკომპრესიო და ზეთჩამომწმენდი რგოლებისათვის. თითის დასამაგრებლად დგუშს აქვს კორძი. დგუში მუშაობისას ცხელდება არათანაბრად. იმ მიზნით, რათა მოხდეს სხვადასხვა ხარისხით გაფართოების კომპენსირება, დგუშს აკეთებენ კონუსურს და ოვალურს. კორძების ღერძზე დიამეტრი ნაკლებია, ვიდრე მის პერპენდიკულარულად. ეს გამოწვეულია იმის გამო, რომ დიდი მეტალის მასა უფრო ინტენსიურად ფართოვდება, რადგან დგუშის ზედა ნაწილი უფრო მეტად ცხელდება. ამიტომ თავის დიამეტრი უფრო ნაკლებია ვიდრე კალთისა. სიმტკიცის გაზრდის მიზნით შიდა ნაწილში აკეთებენ სიხისტის წიბოებს, რომელნიც გარკვეულ წილად ხელს უწყობენ დგუშის თავიდან კალთაზე ტემპერატურის გადაცემას. იმისათვის, რომ სწორად მოხდეს დგუშის ცილინდრში ჩასმა მას უკეთებენ მისანიშნ ჭდეს. ასეთი ჭდე კეთდება დგუშის და ბარბაცას სწორად შეერთებისათვის.
25. ნიკიფორე გრიგორა (დ. დაახლ. 1295 – გ. 1359/1360) — ბიზანტიელი ისტორიკოსი, თეოლოგი, ფილოსოფოსი და მეცნიერი. შეადგინა კალენდრის რეფორმის პროექტი. იყო პლატონის თაყვანისმცემელი და წერის მანერითაც მას ბაძავდა. მისი ისტორიული თხზულება „რომის ისტორია“ მოიცავს პერიოდს 1204 წლიდან 1359 წლის ჩათვლით. ნიკიფორე გრიგორა აღწერილი ამბების მომსწრე და მონაწილეა. თხზულების პირველ ნაწილში (1204-1320 წწ.) ძირითადად აკროპოლიტეს და პაქიმერეს ეყრდნობა, თუმცა დამატებით წყაროებსაც იყენებს; დაწვრილებით გადმოსცემს 1320-1359 წლის ამბებს. ამ მონაკვეთში ნიკიფორე გრიგორა უფრო მემუარისტად გვევლინება, ვიდრე ქრონისტად. დიდ ყურადღებას უთმობს საეკლესიო ბრძოლას. მოვლენებს სუბიექტურად აფასებს. მტრულად ეკიდება ზილოტების გამოსვლას.
26. დიდი სენ-ბერნარის უღელტეხილი (ფრანგ. Col du Grand-Saint-Bernard, იტალ. Colle del Gran San Bernardo) — უღელტეხილი ალპებში, შვეიცარიისა და იტალიის საზღვარზე. სიმაღლე 2469 მ. მდებარეობს პენინის ალპების დასავლეთ ნაწილში, მონბლანიდან აღმოსავლეთით. გადადის საავტომობილო გზა დორა-ბალტეის ხეობიდან (ქალაქი აოსტა იტალიაში) რონის ხეობაში (ქალაქი მარტინი შვეიცარიაში). რომის იმპერიის დროს აქ გადადიოდა მთავარი გზა, რომელიც ერთანეთთან აკავშირებდა ჩრდილოეთ იტალიას ცენტრალურ ევროპასთან. 1800 წელს ნაპოლეონის არმიამ უღელტეხილის გავლით მოახერხა გადასვლა იტალიაში. გადასასვლელთან, ზღვის დონიდან 1900 მ სიმაღლეზე არის 5.8 კმ-ის სიგრძის საავტომობილო გზა, რომელსაც დიდი სენ-ბერნარის გვირაბი ეწოდება.
27. სოფელი ჭორვილა მდებარეობს ზემო იმერეთში, ჭიათურის პლატოზე. ზღვის დონიდან 760 მეტრი, საჩხერიდან 6 კილომეტრი. ჭორვილას ესაზღვრება სოფლები: საირხე, მერჯევი, გორისა, მოძვი, ქორეთი და ითხვისი. სოფელში ჩამოედინება პატარა მდინარე ფრონე, რომელიც მდინარე ყვირილას მარჯვენა შენაკადია. სოფლის ჰავა ზომიერია. ნალექები – 900-1000 მმ წელიწადში. ზამთარი საკმაოდ ცივი და თოვლუხვია. სოფელში გავრცელებულია ყვითელმიწა ნიადაგები. სოფელი მდიდარია ბუნებრივი სასმელი წყლით და ტყის მასივით. სოფლის ყველაზე დაბალი ადგილია აღმოსავლეთ ნაწილში, მდინარე საირხულას ხეობაში, სიმაღლე ზღვის დონიდან 560 მეტრი, ხოლო მაქსიმალური ადგილია, უკიდურესი ჩრდილო-დასავლეთ ნაწილში, სოფლის ტყის ტერიტორიაზე ზღვის დონიდან 842 მეტრი. ცენტრის სიმაღლე ზღვის დონიდან 535 მეტრია. ჭორვილა დასავლეთიდან აღმოსავლეთისაკენ ვრცელდება (სახნავ-სათესი, საძოვრებითა და ტყის ზოლის ჩათვლით) საშუალოდ 4 კმ-ზე, ხოლო, ჩრდილოეთიდან სამხრეთისაკენ დაახლოებით 3 კმ-ზე.
28. სოფელ ჭორვილაში ცხოვრობენ შემდეგი გვარები: წერეთელი, დვალი, ბერიძე, ტყემალაძე, ივანაშვილი, ზუბიაშვილი, ხატელიშვილი, დემეტრაშვილი, მაჭავარიანი, მჭედლიშვილი, კაპანაძე, მელაძე, ჯალაბაძე, გაბაძე, ნადირაძე, გოგატიშვილი, მეგრელიშვილი, ბურძენიძე, წიქვაძე და ხარაიძე. გვარ ივანაშვილის წარმოშობაზე ორი მოსაზრებაა. ერთი ვერსიის მიხედვით გვარი წარმოიშვა ძმების, დემეტრესა და ივანეს გაყოფის შედეგად. ხოლო მეორე ვერსიის თანახმად სოფელში თავადი ივანე დასახლებულა და მის შთამომავლობას ივანაშვილები ეწოდა. ჯალაბაძეები სოფელ კორბოულიდან არიან. ჭორვილაში ჯალაბაძეთა ორი ოჯახი ცხოვრობს. სოფელში დაიბადა ქართველი ბიზნესმენი ბიძინა ივანიშვილი
29. ზილის ეროვნული პარკი (იტალ. Parco nazionale della Sila) — ეროვნული პარკი იტალიაში, კალაბრიის რეგიონში. შეიქმნა 1997 წელს და მოიცავს 74 000 ჰა ველურ, თავლწარმტაც არეალს. გარდა ამისა, ის იშლება პოლინოს, ასპრომონტესა და ეტნის ლანდშაფტებზე, იონიისა და ტირენიის ზღვების მიმართულებით. ხასაითდება რამდენიმე სასიფლო დასახლებისა და ტურისტული სოფლის არსებობით, ასევე მდიდარი კუტურული მემკვიდრეობით. პარკის უმაღლესი მწვერვალია ბოტე-დონატო (1 928 მ).
30. ესპანეთის სამოქალაქო ომი - ის გამოცდილებით საჭირო იყო მთლიანად წითელი არმიის სატანკო პარკის ახალი ტანკებით ჩანაცვლება ან მოდერნიზება რადგან ამ ომში ძალიან დიდი რაოდენობით ტანკი დაკარგეს თუმცა ეს ტანკები ყველა იყო უცხოური რომელიც ლიცენზირებული ასლები იყო,ყველაზე გავრცელებული იყო T-26 ტიპის მსუბუქი ტანკი რომელიც ასლი იყო ბრიტანული Vickers 6-Ton - ის თუმცა მას შეცვლილი ჰქონდა ქვემეხი და ტყვიამფრქვევების მაგივრად საბჭოთა წარმოების 45მმ ქვემეხი ეყენა,T-50 ის მიზანი კი იყო მთლიანად ჩაენაცვლებინა T-26 და ბტ სერიის მსუბუქი ტანკები ამიტომაც გამოუშვეს საშუალო და მძიმე ტანკების გამოშვება,რის შემდეგადაც გამოუშვეს საშუალო T-34 და მძიმე KV-1 , KV-2 IS-2/IS-3.
31. 1937 წელს გამოჩნდა ახალგაზრდა ინჟინერი მიხეილ კოშკინი თავის ახალ გუნდთან ერთად და უნდოდა გამოეშვა ტანკი, რომელიც ჩაანაცვლებდა BT სერიის ტანკებს. მის პირველ პროტოტიპს, A-20-საც ჰქონდა 20მმ ჯავშანი, 45მმ ქვემეხი და ახალი დიზელის V-2 ტიპის ძრავა. მას ასევე ჰქონდა თავის მუხლუხებში 8×6 ბორბალი, ხოლო BT სერიის ტანკებს კი 8×2. 8×6 საშუალებას აძლევდა ემოძრავა მუხლუხის ჯაჭვის გარეშე. ასევე A-20-ში გამოყენებული იყო დახრილი ჯავშანი, რომელიც საშუალებას აძლევდა აესხლიტა ტანკსაწინააღმდეგო ჭურვები. კოშკინმა მისი მეორე პროტოტიპი წარუდგინა იოსებ სტალინს და მან უთხრა, რომ მის შეიარაღებაში იყო უფრო ძლიერი ქვემეხი და ასევე ძლიერი ჯავშანი. ასევე განუცხადა, რომ ამ უნივერასალურ ტანკს თავისუფლად შეეძლო ჩაენაცვლებინა T-26 და BT სერიის ტანკები. მეორე პროტოტიპს კი ერქვა A-32, რომელსაც ჯავშანი ჰქონდა 32მმ (შემდგომში 45მმ) და 76.2მმ ქვემეხი. ორივე პროტოტიპი გამოცდაზე ტრიალ მინდორზე გავიდა კუბინკაზე, 1939 წელს.
32. კარიერის პირველ ეტაპებზე ამანდამ მთელი ძალები მიალია ოცამდე პერსონაჟს საკმაოდ დაბალბიუჯეტიან და დაბალხარისხიან პროექტებში, სანამ თავის ცხოვრებაში პირველ ბლოგბასტერში „ცხრა იარდი“ მონაწილეობაზე მიიღო წინადადება. თუმცა საქმე გაჩერებული წერტილიდან ცოტათი ადრე დაიძრა. მაყურებლებმა და კრიტიკოსებმა დადებითად მიიღეს მისი ნამუშევარი სატელევიზიო მრავალსერიან კომედიაში „ჯეკი და დეპი“. ჟაკლინ ბარეტის როლისთვის მეტსახელად ჯეკი ამ სერიალში ის აღმოჩნდა მსოფლიოს 50 ყველაზე ლამაზი ადამიანების სიაში ჟურნალ 'People' მონაცემებით. მოგვიანებით კი მიიღო როლი სუპერმოდური და თავხედი ჯუდიტ ფისბეგლერის როლი კომედიაში „სილვერმანის გადარჩენა“. „ცხრა იარდმა“ ამანდას უამრავი კარი გაუღო. ამ კომედიის შემდეგ მას დიდბიუჯეტიან ფილმებში იწვევდნენ. სხვა მნიშვნელოვანი კინოროლებიდან აღსანიშნავია : „განსაკუთრებით მძიმე დანაშაული“ (2002), „სიყვარული წესების მიხედვით და მათ გარეშეც“ (2000), „ იდენტიფიკაცია“ (2003), „2012“ (2009).
33. ჩვიბიანი, ჩუბიანი (სვანურად ქვემო სოფელი)- სოფელი მესტიის მუნიციპალიტეტში, უშგულის თემში.
ჩვიბიანი მდებარეობს კავკასიონის მთავარი ქედის სამხრეთით, მდინარე ენგურის მარცხნივ, ზღვის დონიდან 2080 მეტრზე, ჩაჟაშიდან 0,5 კმ. 2002 წლის აღწერით სოფელში ცხოვრობს 58 კაცი. სოფელში დგას მაცხოვრის სახელობის შუა საუკუნეების ეკლესია. ეკლესია დარბაზულიტიპისაა და შესასვლელი დასავლეთიდან აქვს. ყოველ 3 აგვისტოს იმართება სახალხო დღესსასწაული ლივსხვარი, რომელზეც ერთი წლის მონაცვლეობით ერთმანეთს აჯიბრებენ ვერძებსა და ხარებს, საბოლოოდ გამარჯვებულსაც და დამარცხებულსაც აუცილებლად დაკლავენ.
34. დაარსდა კრეტელი და როდოსელი კოლონისტების მიერ დაახლოებით ძვ. წ. 688 წელს. ქალაქს სახელი ეწოდა მდინარე ჯელას მიხედვით. ბერძნები სამხრეთით მრავალ კოლონიას ფლობდნენ, რომლებმაც დიდი გავლენა მოახდინეს აქაურ მხარეებზე. მოგვიანებით ქალაქი განვითარდა, დაარსდა აგრიჯენტოს კოლონია. ქალაქის ზრდას მოყვა ეკონომიკური და სოციალური გართულებები და პლებეების გადასახლება უახლოეს მაკტორიონში. ჯელამ განსაკუთრებულ აპოგეას მიაღწია ტირანის ჰიპოკრატის (ძვ. წ. 498-491) მმართველობის დროს, რომლის ძალაუფლება ვრცელდებოდა კუნძულის დიდ ნაწილში, ხოლო მისმა მემკვიდრემ ჯელონმა მოახდინა სირაკუზას დაპყრობა. ძვ. წ. 405 წელს ქალაქი დაარბიეს კართაგენელებმა, ხოლო დიონისე I-ის განკარგულებით მოსახლეობა სირაკუზაში ჩაასახლეს. დაახლოებით 337 წელს მოსახლეობა დაბრუნდა მშობლიურ ჯელაში და დაიწყო ქალაქის ხელახალი აღორძინება. ძვ. წ. დაახლოებით 305 წელს ქალაქი მოექცა აგათოკლეს ძალაუფლების ქვეშ.
35. რაიმუნდუ პერეირა (დ. 9 თებერვალი, 1955) — გვინეა-ბისაუს პოლიტიკური მოღვაწე. პრეზიდენტის მოვალეობის შემსრულებელი 2009 წლის 2 მარტიდან ამავე წლის 8 სექტემბრამდე. განათლებით იურისტი[1]. 2008 წლის საპარლამენტო არჩევნების შემდეგ აირჩიეს პარლამენტის - ეროვნული ასამბლეის თავჯდომარედ. ქვეყნის პრეზიდენტის ჟოან ბერნარდო ვიეირას მკვლელობის შემდეგ ასრულებდა პრეზიდენტის მოვალეობას[2]. 60 დღის შემდეგ ჩაატარა საპრეზიდენტო არჩევნები, რომლის შედეგადაც ქვეყნის პრეზიდენტის თანამდებობა დაიკავა მალამ ბაკაი სანამ. 2012 წლის 9 იანვარს მალამ ბაკაი სანას გარდაცვალების შემდეგ ასევე დაიკავა პრეზიდენტის მოვალეობის შემსრულებლის თანამდებობა[3].
36. მიკროსაწარმოების განვითარების პროგრამა დღესდღეობით ერთ-ერთი ლიდერია საქართველოს მიკროსაფინანსო სექტორში, „საკვები სამუშაოსთვის“ და თემის განვითარების პროგრამებმა ვორლდ ვიჟენი თემის განვითარებაზე მომუშავე ერთ-ერთ წამყვან და ყველაზე გამოცდილ ორგანიზაციად გადააქცია. პროგრამა „ბავშვები განსაკუთრებით რთულ გარემოებებში“ (CEDC) ძირითადად დეინსტიტუციონალიზაციაზე არის ფოკუსირებული, როგორც ბავშვთა კეთილდღეობის სისტემის ქვაკუთხედზე. აღნიშნული პროგრამის ჩარჩოში ხორციელდება პროექტები: ვსწავლობთ ცხოვრებას (Learners for Life), რომელიც ქუთაისში, ბათუმსა და თელავში 2004 წლიდან ხორციელდება. გარდა ბავშვთა სახლების დეინსტიტუციონალიზაციისა და ამ მიზნით საქართველოში პირველი მცირე საოჯახო ტიპის სახლების დაარსებისა, პროექტის მიზანია 14-დან 20 წლამდე სოციალურად დაუცველი ახალგაზრდების ეკონომიკური პერსპექტივების გაუმჯობესება საზოგადოებრივი ახალგაზრდული ცენტრების მეშვეობით, რომლებიც უზრუნველყოფენ ახალგაზრდებს პროფესიული სწავლებით, სტაჟირებით, დასაქმებით, კულტურული, სპორტული პროგრამებით და სხვა სერვისებით.
37. დავით ჩქოტუა (დ. 1849 – გ. 1929) XIX საუკუნის ქართველი პუბლიცისტი, რუსთველოლოგი. აფხაზეთის უკანასკნელი მთავრის მიხეილ შერვაშიძის ერთადერთი ვაჟის, გიორგი შერვაშიძის ძიძიშვილი და ერთგული თანამებრძოლი. იგი იმ გენეტიკურ აფხაზთა შტოს განეკუთვნებოდა, ვინც ალექსანდრე შერვაშიძის მსგავსად თამამად უცხადებდა საქართველოს მტრებს, რომ ქართველი თავადი იყო. იგი ამბობdა, რომ იგი საქართველოს აფხაზეთიდან იყო და ამაყობდა იმით, რომ მისი წინაპრები ბაგრატ მესამის გვერდით ერთიანი ქართული სახელმწიფოს შექმნის სათავეებთან იდგნენ.
38. ყურებიან სელაპებს (Otariidae) ყურის პატარა ნიჟარები აქვთ, მათი წინა ფარფლები მოკლებულია ბრჭყალებს, უკანა ფარფლები წინისაკენ მოიკეცება და, ისე როგორც წინა ფარფლები, წარმოადგენს სხეულის საყრდენს ხმელეთზე მოძრაობისას. გავრცელებული არიან ორივე ნახევარსფეროს ზომიერ სარტყელში:ჩრდილოეთ ნახევარსფეროში მხოლოდ წყნარ ოკეანეში, სამხრეთში–ყველა ოკეანეში. მათ განეკუთვნება ზღვის ლომები (5 გვარი 5 სახეობით) და ზღვის კატები (2 გვარის 6 ან 9 სახეობა).
39. სელიმ-ფაშა (ხიმშიაშვილი), ახალციხის ფაშა 1803-1815; XVIII საუკუნის 90-იანი წლების დასაწყისში ვიდრე ფაშა გახდებოდა, იყო ზემო აჭარის სანჯაყ-ბეგი. 1809 ივნისში ტახტი შერიფ-ფაშამ წაართვა, მაგრამ 1812 უკან დაიბრუნა. სელიმ-ფაშა უპირისპირდებოდა თურქეთის ცენტრალურ ხელისუფლებას, იბრძოდა საფაშოს გამოყოფისათვის. თურქეთის ხელისუფლებამ ურჩი სელიმ-ფაშას დასასჯელად 15-ათასიანი ლაშქარი გაგზავნა. ხირხათის ციხეში (აჭარა) ჩაკეტილი სელიმ-ფაშა დამარცხდა და მას თავი მოჰკვეთეს.
40. ისრაელში ექვსი ძირითადი ადმინისტრაციული რაიონია, ებრაულად მეხოზოთ (מחוזות; მხოლ.: მახოზ) და თხუთმეტი ქვე-რაიონი ნაფოთ (נפות; მხოლ.: ნაფა). თითოეული ქვე-რაიონი კიდევ იყოფა ბუნებრივ რეგიონებად, რომელთა რიცხვიც 50 შეადგენს. ამ რიცხვში შედის გოლანის ქვე-რაიონიც, 4 ბუნებრივი რეგიონით, თუმცა ის არაა აღიარებული ისრაელის ტერიტორიად გაეროს მიერ.
41. მითრიდატე II, მირდატ II — ქართლის მეფე, ფარსმან I-ის ძე. მეფობდა I საუკუნის 70-80-იან წლებში. იხსენიება 75 წლით დათარიღებულ ბერძნულ წარწერაში, რომელიც 1867 წელს მცხეთის მახლობლად იპოვეს. მასში ნათქვამია, რომ იბერთა მეფე მითრიდატეს, ფარსმან მეფისა და დედოფალ ჰამასასპუხის ძეს, კეისრის მეგობარსა და რომაელთა მეგობარს, რომის იმპერატორმა ვესპასიანემ და მისმა შვილებმა ტიტემ და დომიციანემ მცხეთის გალავნის კედლები განუმტკიცეს. მითრიდატე II იხსენიება აგრეთვე არმაზისხევის სამაროვანზე 1940 აღმოჩენილ ერთენოვან "არმაზულ" წარწერაში, როგორც იბერთა "მეფე დიდი, ძე ფარსმანისა, დიდი მეფისა". აქვე ლაპარაკია მისი მეთაურობით იბერთა მიერ მოპოვებულ გამარჯვებებზე.
42. წმინდა ნინოს ქალთა საქველმოქმედო საზოგადოებამ და ქუთაისის იმ დროინდელი გუბერნატორის მეუღლემ მარიამ ესპეხომ 1847 წლის 14 მაისს ქუთაისში ქალთა სასწავლებელი დააარსა. შენობა სასწავლებლისათვის 1857 წელს შეირჩა. მას საკუთარი ხარჯებით კავკასიის მეფისნაცვლის ვორონცოვის მეუღლე ელიზავეტა აგებდა. მშენებლობა 1863 წელს დასრულდა. სასწავლებელი, რომელიც ოლღას სახელს ატარებდა, ქუთაისში დიდი მთავრის, კავკასიის მეფისნაცვლის, მიხეილ ნიკოლოზის ძის ვიზიტთან დაკავშირებით, 1876 წელს გიმნაზიად გადაკეთდა. წმინდა ნინოს სახელი გიმნაზიას 1889 წელს დაუბრუნდა. სასწავლებლის პროექტი 1899 წელს ინჟინერმა ფონ-შულცმა შეადგინა.
43. ადამ ბამბის დართვის ახალი ტექნოლოგიები შეიმუშავა, რომლებსაც თავის საწარმოებში იყენებდა.[3] 1906 წელს, საწარმოების ელექტროენერგიით მომარაგების მიზნით, მდინარე ადაზე აშენდა ჰიდროელექტროსადგური.[4] საწარმოების გვერდით მდებარე დასახლება, რომელიც 1878 წელს აშენდა,მუზრუნველყოფილი იყო ისეთი სოციალური მომსახურებებით, როგორიცაა კლინიკა, სკოლა, თეატრი, სასაფლაო, აბანო და ეკლესია.[5] [6] სოფელიც და საწარმოებიც განათებული იყო ელექტროენერგიით.[7] შესაბამისად, სოფელი კრესპი-დ'ადა პირველი იყო იტალიაში, რომელსაც თანამედროვე ტიპის საზოგადოებრივი განათება ჰქონდა. მუშების სახლები, გადაწყვეტილი იყო ინგლისურ სტილში და პარალელური ქუჩების გასწვრივ მდებარეობდა, საწარმოების აღმოსავლეთით.[3][8] სამხაზოვანი გამზირი დასახლებას საწარმოო ზონისგან გამოყოფდა. მთლიანი არქიტექტურა და სოფლის დაგეგმარება არქიტექტორ ერნესტო პიროვანოს ეკუთვნის.
44. აგუას-კალიენტესი (ესპ. Aguas Calientes) — ვულკანი ჩილეში, ანტოფაგასტის რეგიონში. მდებარეობს ლასკარის ვულკანიდან 5 კმ-ით აღმოსავლეთით. ვულკანის კრატერში, მდებარეობს პატარა, კრატერის ტბა, რომელიც მსოფლიოში ერთ-ერთ ყველაზე უფრო მაღლა მდებარე ტბას წარმოადგენს. იმის გამო, რომ ამ ტბაში ბევრი მიკროორგანიზმი ბინადრობს, იგი წითლადაა შეფერადებული.
45. რეი მომო (პორტ. Rei Momo; ესპ. Rey Momo; ქართ. მეფე მომო) — კარნაველების მეფე ლათინურამერიკულ ფესტივალებში, ძირითადად ბრაზილიასა და კოლუმბიაში. მისი გამოჩენა ნიშნავს, რომ კარნავალი იწყება. ყოველ კარნავალს საკუთარი რეი მომო ჰყავს, რომელსაც ხშირად ქალაქის გასაღებს აბარებენ. ტრადიციულად, ამ როლის შესასრულებლად დაბალ, მსუქან მამაკაცს ირჩევენ, რადგან პირველი რეი მომო სწორედ ასეთი ფიზიკური აგებულების იყო. არგენტინასა და ურუგვაიში რეი მომოს წარმოადგენს დიდი, ხშირად მონუმენტური თოჯინა, რომელიც დამზადებულია ხის ან მავთულუს სტრუქტურაზე მიმაგრებული ქაღალდებით. ამ შემთხვევაში, მას პლატფორმის თავზე ამაგრებენ და მთელს ქალაქში დაატარებენ. მიუხედავად იმისა, რომ თოჯინაა, ის თავის ტრადიციულ მახასიათებლებს მაინც ინარჩუნებს: ჭრელაჭრულა ტანსაცმელს, გაღიმებულ სახესა და დიდ ღიპს. ფესტივალის დასრულებისას მას წვავენ, მაგრამ ეს ტრადიცია ბოლო დროს მოიშალა, უსაფრთხოების ზომების გამო.
46. კვარჩხიღალი — სოფელი საქართველოში, სამეგრელო-ზემო სვანეთის მხარის სენაკის მუნიციპალიტეტში, ძველი სენაკის თემის შემადგენლობაში.[1] მდებარეობს მდინარე კვარჩხიღალის (ტეხურის მარჯვენა შენაკადი) ნაპირებზე, ზღვის დონიდან 200 მ სიმაღლეზე. ქალაქ სენაკიდან დაშორებულია 10 კილომეტრით. 2002 წლის აღწერის მონაცემებით სოფელ კვარჩხიღალის მოსახლეობა შეადგენს 0 ადამიანს.[2] კვარჩხიღალში არის კარსტული მღვიმე.
47. დესმონდი შედის ანიმუსის კუნძულის მეხსიერების პორტალში, რომელიც აბრუნებს მას ეციო აუდიტორეს პერსპექტივაში. ეციო გაემგზავრა ყოფილ ასასინების ციხესიმაგრეში, რომელიც მდებარეობს მასიაფში, რათა გახსნას საიდუმლოებები რომელიც ადრე აღმოუჩენია ალტაირს და აღმოაჩინოს ასასინების ჭეშმარიტი მიზანი. ჩასვლისთანავე ეციო ნახავს, რომ მასიაფი არის ტამპლიერების მიეღ აღებული. ის შეაღწევს ციხესიმაგრიში, სადაც აღმოაჩენს ალტაირის ბიბლიოთეკის შესასვლელს. ის გაიგებს, რომ ხუთი დისკის მსგავსი "გასაღები" არის საჭირო კარების გასაღებად და ის რომ ტამპლიერებს აქვთ ერთი გასაღები ქვემოთ ოსმალური სულტანის სასახლეში, ხოლო დანარჩენი არის დამალული კონსტანტინოპოლში, ოსლამეთის იმპერიის ნაწილში. ეციო მიემგზავრება კონსტანტინოპოლში და ნახულობს იუსუპ ტაზიმს, თურქი ასასინების ორდენის ლიდერს და იქ მხარს უჭერს აღალგაზრდა სტუდენტს სულეიმანს. ეციო იგებს, რომ გასაღებები არის დამალული ქალაქში ნიკოლო პოლოს მიერ. ძველი ვაჭრის პოლოს ფოსტის ძებნის განმავლობაში, ეციო მოუნოდნელად ხვდება მის დამხმარეს სოფია სარტორს, ახალგაზრდა იტალეილ მოგზაურს და წიგნის კოლექციონერს. სოფია ეხმარება მას აღმოაჩინოს მდებარეობა დარჩენილი გასაღებებისა, ისე, რომ ინახავს მის გეგმებს და პოზიციას მისგან. ამავდროულად, კონსტანტინოპოლი არის ქაოსში პრინცი აჰმედის შორისა და მისი ძმის სელიმის კონფლიქტის გამო, რომლებიც კამოთობენ იმაზე თუ ვინე მიიღებს მემკვიდრეობას. შუა კონფილქტის დროს, სულეიმანი უხნის ეციოს, რომ ის არის ოსმალეთის პრიცნი და ეჭვობს, რომ ტამპლიერები არის შეთქმულების უკან. ეციო აღმოაჩენს მტკიცებულებას, რომ მანუელ პელეილოგოსი, ტამპლიერების მხარდაჭერით, ცდილობს გაწვრთნას არმია, რათა დაამხოს ოსმალეთი და აღადგინოს ბიზანტიის იმპერია.
48. იზოხაზები (< ბერძნ. isos – ტოლი, ერთნაირი და ხაზები) — გეოგრაფიულ რუკაზე, ვერტიკალურ ჭრილზე, გრაფიკზე გავლებული ხაზები, რომლებიც აერთიანებენ ამა თუ იმ სიდიდის ერთნაირი მნიშვნელობის წერტილებს (მაგ., წნევისა - იზობარები, ზღვის სიღრმისა - იზობათები, ერთნაირი ტემპერატურებისა — იზოთერმები). რუკის იზოხაზებს ფართოდ იყენებენ სივრცეში უწყვეტი და თანდათანობით ცვლადი სიდიდეების (მაგ., ჰაერის ტემპერატურა) მნიშვნელობათა დასახასიათებლად. გამოიყენება მაშინ, როდესაც მიმდინარეობს ბუნებრივი და სოციალურ-ეკონომიკური მოვლენების კარტოგრაფირება. შეიძლება გამოყენებულ იქნას მათი რაოდენობრივი დახასიათებისათვის და ასევე მათ შორის კორელაციური ანალიზის კავშირისათვის.
49. გუანაბაკოა (ესპ. Guanabacoa) — კუბის დედაქალაქ ჰავანის აღმოსავლეთი, კოლონიური გარეუბანი და ერთ-ერთი მუნიციპალიტეტი. ცნობილია თავის ისტორიული სანტერიით და პირველი აფრიკული კაბილდოთი ჰავანაში. ამ ტერიტორიაზე გაიმართა გუანაკაბოის ბრძოლა — შეტაკება ბრიტანულ და ესპანურ ძალებს შორის ჰავანის ბრძოლისას, შვიდწლიანი ომის მიმდინარეობისას. მუნიციპალიტეტსი ვრცელი ვაკეები მიწათმოქმედებისათვის გამოიყენება. ურბანული არეალები შემაღლებულ ადგილებზე მდებარეობს
50. ...And Justice for All — ამერიკული მძიმე მეტალ ჯგუფ მეტალიკის მესამე სინგლი და მეორე სიმღერა მათივე 1988 წლის ამავე სახელწოდების სტუდიური ალბომიდან. სიმღერის სახელწოდება აღებულია აშშ-ის დროშასთან დასადები ფიცის ტექსტიდან და წარმოადგენს მის ბოლო ოთხ სიტყვას. ტექსტი ეხება კორუფციას სასამართლო სისტემაში, რომელშიც ფული უფრო მნიშვნელოვანია, ვიდრე სიმართლე,[1] სოციალურ უსამართლობის აქტს, რომელშიც სამართლიანობის ქალღმერთი „გაუპატიურებულია“:[2][3]
51. ვისის ეკლესია (გერმ. Wieskirche) — როკოკოს სტილის ოვალური ეკლესია, რომელიც 1740-იან წლებში გერმანელმა არქიტექტორმა დომინიკუს ზიმერმანმა ააშენა. მდებარეობს გერმანიაში, ალპების მთისწინეთში, ბავარიის შტაინგადენის მუნიციპალიტეტის სოფელ ვისში. 1738 წელს, შენიშნეს, რომ ქრისტეს გამათრახების სცენის ამსახველ ერთ-ერთ ხის ფიგურას ცრემლები სდიოდა. ამ სასწაულმა უამრავი პილიგრიმის მოზიდვა გამოიწვია. 1740 წელს, ფიგურის დასაბრძანებლად პატარა სამლოცველო ააშენეს, რომელიც აურაცხელ პილიგრიმს ვერ იტევდა, ამიტომ შტაინგადენის სააბატომ განცალკევებული სამლოცველოს აშენება დააფინანსა. საკურთხეველში დაბრძანებული ქანდაკების წინაშე მრავალი ავადმყოფი იკურნებოდა სნეულებათაგან, რამაც ეკლესია უდიდეს პილიგრიმულ ცენტრად აქცია. 1983 წელს, იუნესკომ ეკლესია მსოფლიო მემკვიდრეობის სიაში შეიტანა, 1985 - 1991 წლებში კი ფართო რესტავრაცია ჩაუტარდა.
52. ქორენიში — სოფელი საქართველოში, რაჭა-ლეჩხუმისა და ქვემო სვანეთის მხარის ცაგერის მუნიციპალიტეტში, ტვიშის თემში.[1] მდებარეობს მდინარე ქორენიშის (რიონის მარჯვენა შენაკადი) ნაპირზე. ზღვის დონიდან 600 მეტრზე, ცაგერიდან დაშორებულია 36 კილომეტრით. 2002 წლის აღწერის მონაცემებით სოფელში ცხოვრობს 146 კაცი.[2]
53. თედორე მიხეილის ძე დოსტოევსკი (რუს. Фёдор Михайлович Достоевский (?·i), დ. 30 ოქტომბერი/11 ნოემბერი, 1821, მოსკოვი – გ. 28 იანვარი/9 თებერვალი, 1881, პეტერბურგი) — რუსი რომანისტი, მწერალი და ესეისტი. დოსტოევსკის ლიტერატურული ნაწარმოებები უღრმავდება ადამიანთა ფსიქოლოგიას XIX საუკუნის რუსეთის რთულ პოლიტიკურ, სოციალურ და სულიერ კონტექსტში. მიუხედავად იმისა, რომ წერა მან 1840-იან წლებში დაიწყო, ყველაზე გახმაურებული ნაშრომები — „დანაშაული და სასჯელი“, „იდიოტი“ და „ძმები კარამაზოვები“ მისი შემოქმედების გვიანდელ წლებს მიეკუთვნება. დოსტოევსკის ნაშრომებს შორისაა თერთმეტი რომანი, სამი ნოველა, ჩვიდმეტი მოთხრობა და სამი ესსე. ლიტერატურის მრავალი კრიტიკოსის მიერ აღიარებულია მსოფლიო ლიტერატურის ერთ-ერთ უდიადეს და გამოჩენილ ფსიქოლოგად. დოსტოევსკი მოსკოვში დაიბადა. ლიტერატურას პირველად ადრეულ ასაკში ეზიარა ზღაპრებისა და ლეგენდების საშუალებით, თუმცა შემდეგში გაეცნო ინგლისელ, ფრანგ, გერმანელ და რუს ავტორთა წიგნებსაც. 1837 წელს მოულოდნელად გარდაიცვალა დედამისი, რამაც მცირეწლოვანი თედორე სრულიად გაანადგურა. ამ პერიოდში, მან დატოვა სკოლა და შევიდა ნიკოლაევის სამხედრო-საინჟინრო ინსტიტუტში. სასწავლებლის დამთავრების შემდეგ, ინჟინრად დაიწყო მუშაობა და ლიბერალური ცხოვრების წესში ჩაეფლო. დამატებითი შემოსავლის მიზნით, მალე წიგნების თარგმნა დაიწყო. 1840-იანი წლების შუა პერიოდში მან პირველი რომანი — „საბრალო ადამიანები“ დაწერა, რამაც მას სანქტ-პეტერბურგის ლიტერატურული წრეების კარი გაუღო. 1849 წელს დოსტოევსკი დაპატიმრებულ იქნა ლიტერატურულ ჯგუფ „პეტრაშეველებში“ ჩართულობის გამო — ეს იყო უტოპისტ ლიბერალთა საიდუმლო ორგანიზაცია, ისევე როგორც ლიტერატურის განხილვის ჯგუფი. მას და მის სხვა მეგობრებს მიესაჯათ სიკვდილი, მაგრამ სასჯელი ინსცენირებული აღმოჩნდა და შეიცვალა ციმბირის კატორღაში ოთხწლიანი სამუშაოთი, სადაც გულის ხშირად წასვლის შემდეგ დოსტოევსკის ეპილეფსიის დიაგნოზი დაუსვეს. კატორღიდან გათავისუფლების შემდეგ, დოსტოევსკიმ სამხედრო მოსამსახურედ სცადა ბედი, თუმცა ცუდი ჯანმრთელობის გამო სამსახურიდან დაითხოვეს.
54. რომულუსმა რემუსი მოკლა უთანხმოების გამო იმაზე, თუ ვის უჭერდა მხარს ღმერთი, როგორც ახალი ქალაქის მმართველს, და ვისი სახელი უნდა რქმეოდა ამ ქალაქს. ქალაქს მათ რომი დაარქვეს. თქმულების მიხედვით რომულუსი ერთ ბორცვზე იდგა, რემუსი კი მეორეზე, როდესაც ჩიტების ჯგუფმა რომულუსს კამარა შემოარტყა, რაც იმას ნიშნავდა, რომ ის მეფე უნდა გამხდარიყო. ქალაქის დაფუძნების შემდეგ, რომულუსმა ლეგიონებისა და სენატის დაარსებასთან ერთად, მას ახალი მოქალაქეებიც შემატა მეზობელი საბინების ტომებისგან ქალების მოტაცებით, რამაც საბინებისა და რომაელების ერთ ხალხში აღრევა გამოიწვია. წარმატებული დაპყრობითი ომების წყალობით რომულუსმა დროთა განმავლობაში სამეფოს ვრცელი ტერიტორია და დიდი რაოდენობით ხალხი შემოუერთა.
55. სირაქლემასნაირნი (Struthioniformes) — უტროპო ფრინველების რიგი. აერთიანებს 1 ოჯახის ერთადერთ სახეობას — აფრიკულ სირაქლემას (Struthio camelus), რომელიც გავრცელებულია აფრიკულ ველებსა და ნახევრად უდაბნოებში. ავსტრალიის სამხრეთში გვხვდება გაგარეულებული სახით. სირაქლემა ტანად ყველაზე დიდი ფრინველია. მისი სხეულის სიგრძეა 2,4 მ, მასა 136 კგ. დამახასიათებელია პოლიგამია. ბინადრობს პატარა გუნდების (5-6 ფრთა) სახით, იშვიათად გუნდში 30-40 ფრთაა. ერთ „ოჯახში“ შემავალი 3-5 დედლიდან თითოეული საერთო ორმო-ბუდეში დებს 6-8 კვერცხს. დღისით დედლები კრუხობენ, ღამით — მამალი. ინკუბაცია გრძელდება 5-6 კვირა. იკვებებიან ყლორტებით, ნაყოფრობით, თესლებით, იშვიათად წვრილ-წვრილი ცხოველებით.
56. დიდ მოგოლთა იმპერია (شاهان گورکانی; مغلیہ سلطنت) — ინდოეთის სუბკონტინენტზე არსებული ისტორიული იმპერია.[1] დიდ მოგოლთა იმპერატორები იყვნენ ჩინგიზ-ყაენის სავარაუდო შთამომავლები, თემურიდების (თემურ ლენგის მიერ დაარსებული) დინასტიიდან. მოგოლების იმპერია დაარსდა 1526 წელს და თავისი ძლიერების პიკს მიაღწია XVII საუკუნეში და XVIII საუკუნის დასაწყისში. ისინი აკონტროლებდნენ ინდოეთის სუბკონტინენტის უმეტეს ნაწილს: აღმოსავლეთით ბენგალიდან დასავლეთით ბელუჯისტანამდე, ხოლო ჩრდილოეთით ქაშმირიდან სამხრეთით კავერიმდე. იმ პერიოდში მისი მოსახლება შეადგენდა 110 დან 150 მილიონამდე და მოიცავდა 3.2 მილიონ კვადრატულ კილომეტრს.[2]
57. კუენკა (ესპ. Cuenca) არის პროვინცია ცენტრალურ ესპანეთში, ავტონომიური რესპუბლიკის, კასტილია-ლა მანჩას აღმოსავლეთ ნაწილში. მას ესაზღვრება ესპანეთის შემდეგი პროვინციები: ვალენსია, ალბასეტე, სიუდად-რეალი, ტოლედო, მადრიდი, გვადალახარა და ტერუელი. პროვინციაში ცხოვრობს 211,375 ადამიანი (2007 წლის აღწერით). მისი დედაქალაქია კუენკა, სადაც მოსახლეობის თითქმის ერთი მეოთხედი ცხოვრობს (დაახლ. 52,980). კუენკაში არის 238 მუნიციპალიტეტი.
58. გეგის ჩანჩქერი — ჩანჩქერი აფხაზეთში, მდინარე ბზიფის მარჯვენა შენაკად გეგაზე, ზღვის დონიდან დაახლოებით 530 მეტრზე. სიმაღლე 70 მ (სხვა ცნობით 50-55 მ). მდინარე გეგა თავისი დინების ერთ-ერთ მონაკვეთში ხვდება კარსტულ ნაპრალში, მიწისქვეშა დერეფნების გავლის შემდეგ გადმოედინება კლდის შუაგულიდან და ქმნის საოცრად ლამაზ ჩანჩქერს, რომლის წყალიც ძალიან ცივია, ამიტომაც მიმდებარე ტერიტორიაზე, თითქმის ზაფხულის ბოლომდე თოვლი შენარჩუნებულია. ფილმში „შერლოკ ჰოლმსისა და დოქტორ ვატსონის თავგადასავალი“ სცენა პროფესორ მორიარტრისა და ჰოლმსის ბრძოლა რაიხენბახის ჩანჩქერთან ამ ადგილასაა გადაღებული.
59. მავრიტანიის ძველი და შუა საუკუნეების ისტორია ნაკლებად არის შესწავლილი. XV საუკუნეშო მოვიდნენ ევროპელები. პორტუგალიელებმა და ესპანელებმა შექმნეს დასაყრდენი ბაზები მავრიტანიის სანაპიროზე და დაიწყეს შავკანიანი მონების, ოქროსა და გუმიარაბიკის გაზიდვა. მალე მათ მეტოქეიბა დაუწყეს ჰოლანდიელებმა, ინგლისელებმა და ფრანგებმა. ვერსალის ზავით (1783) მავრიტანიის სანაპირო საფრანგეთის განსაკუთრებული ინტერესების სფეროდ ცნეს. XIX საუკუნის შუა ხანებიდან საფრანგეთმა ხელი მიჰყო მავრიტანიის ინტენსიურ კოლონიზაციას, მაგრამ ადგილობრივი მოსახლეობის შეუპოვარი წინააღმდეგობის გამო მავრიტანია ოფიციალურად მხოლოდ 1920 წელს გამოცხადდა კოლონიად და შევიდა საფრანგეთის დასავლეთი აფრიკის შემადგენლობაში. ფრანგმა კოლონიზატორებმა შემოიღეს პირდაპირი მმართველობის სისტემა, თუმცა ტრადიციულ ბელადებს მნიშვნელოვანი გავლენა შეუნარჩუნეს. კოლონიზატორემბა მკვიდრ მოსახლეობას წაართვეს ელემენტარული უფლებები; მძიმე გადასახადებით დაბეგრეს და დააკისრეს იძულებითი შრომა.
60. 1988 წლის აღწერი მონაცემებით, მავრიტანიის მოსახლეობა 1 864 236 ადამიანს შეადგენდა, თუმცა 2009 წლისთვის ეს რიცხვი სავარაუდოდ 3 069 000 უნდა ყოფილიყო. მკვიდრი მოსახლეობის უდიდეს ნაწილს შეადგენენ დასავლეთ საჰარის არაბები (მავრები). მათი სალაპარაკო ენაა ჰასინია, არაბული ენის დიალექტი. ჩრდილოეთი და ცენტრალური მავრიტანია ეთნიკურად შედარებით ეეთგვაროვანი, ძირითადად მომთაბარე ხალხითაა დასახლებული. სამხრეთ ნაწილში შემორჩენილია ბერბერ-ზენაგას მცირე ჯგუფი. დანარჩენი მავრიტანიელები ნეგროიდული ხალხებია, რომლებიც ქვეყნის სამხრეთის, უმთავრესად სენეგალის ველის ბინადრები არიან. გაბატონებული რელიგიაა ისლამი.
61. დგიმი — ჰორიზონტალური საქსოვი დაზგის მუშა ნაწილი, ქსლის ძაფების ამწევ-დამწევი. ქართულ-ხალხურ ჰორიზონტალურ ანუ დგიმ-სავარცხლიან საქსოვ-დაზგებში ქსოვისას უმთავრესად ორ (წინა და უკანა) დგიმს იყენებდნენ. დგიმებს სოფლად თვითონ მქსოველი ქალები „ამოასხამდნენ“ ე.წ. სადგიმე ფიცარზე კანაფის მკედით. საქსოვ დაზგაზე ჩამოკიდებული წყვილი დგიმის თვლებში მქსოველი გაატარებდა: წინა დგიმში კენტ, უკანაში — ლუწ ძაფებს, რითაც ჰორიზონტალურად დაგებული ქსელი ორ ფენად იყოფოდა. ქსოვის დროს მქსოველს ფეხები დგიმზე გამობმულ საფეხურებში ჰქონდა გაყოფილი. ფეხის დაწევით დგიმი ძირს დაიწევდა და ქსელი ორად გაიყოფოდა. ხალხურ ფეიქრობაში ამას ქსლის „უბის“ (რაჭა), „ქირცის“ (ხევსურეთი) ან „ხიფხას“ (ხევი) მოყვანა ეწოდებოდა. ქსოვის დროს ასეთი დგიმი მალე ცვდებოდა და ქსლის 2-3 ამოჭრის შემდეგ მქსოველს ახლით უნდა შეეცვალა.
62. მუსა I (არაბ. مانسا موسى‎‎) — მალის იმპერიის ყველაზე ცნობილი მანსა (უზენაესი მმართველი). ქვეყანას მართავდა 1312-1337 წწ. მიეკუთვნება კეიტას დინასტიას. მიიჩნევა დინასტიის დამაარსებლის სუნდიატა კეიტას (იგივე — მარი დიატა I ) ძმის შვილად. მისი მმართველობის დროს გაფართოვდა, როგორც ქვეყნის საზღვრები, ასევე მისი კულტურული გავლენის სფეროები.
63. სსრკ საბჭოების საგანგებო VIII ყრილობამ 1936 წლის 5 დეკემბერს მიიღო ქვეყნის ახალი კონსტიტუცია. მისი დამტკიცებით გაუქმდა ამიერკავკასიის სფსრ და საქართველოს სსრ უშუალოდ შევიდა სსრკ-ის შემადგენლობაში. სსრკ 1936 კონსტიტუცია სრული შესაბამისობით საქართველოს სსრ საბჭოების საგანგებო VIII ყრილობამ 1937 წლის 13 თებერვალს დაამტკიცა საქართველოს სსრ III კონსტიტუცია. სსრკ ახალი კონსტიტუცია დაამტკიცა სსრკ IX მოწვევის უმაღლესი საბჭის რიგგარეშე VII სესიამ 1977 წლის 7 ოქტომბერს. მის შესაბამისად კი შემუშვდა საქართველოს სსრ ახალი (IV) კონსტიტუცია, რომელიც მიიღო საქართველოს სსრ IX მოწვევის უმაღლესი საბჭოს რიგგარეშე VIII სესიამ 1978 წლის 15 აპრილს.
64. 1965 წელს კერესელიძემ იქორწინა ლარისა ალექსეევაზე, რომელიც იყო მხატვარი. იგი ხატავდა გობელენზე, კერამიკაზე და იყო თბილისში ერთ-ერთი საბავშვო სახელოვნებო სტუდიის ხელმძღვანელი და კოტეს საქმიანობაში დიდ როლს თამაშობდა. იგი 1995 წელს გარდაიცვალა. მათი 3 შვილი მშობლების გზას დაადგა და სამივემ ხელოვნება აირჩია. უფროსი ვაჟი, გია კერესელიძე პროფესიონალი რეჟისორ-მულტიპლიკატორია, რომელიც მუშაობდა დისნეის სტუდიაში და მიღებული აქვს „კანის“ და „ორლანდოს“ ჯილდოები. შუათანა ქალიშვილი ია კერესელიძე მომღერალია, ხოლო უმცროსი ვაჟი ალექსანდრე (სანდრო) კერესელიძე მხატვარი და დიზაინერია, რომელიც ასევე რეჟისურას აპირებს. ამჟამად კოტე კერესელიძე და მისი ოჯახი ცხოვრობენ და მოღვაწეობენ აშშ-ში. 1995 წელს ვაშინგტონში კოტემ გადაიღო დოკუმენტური ფილმი მართლმადიდებლობაზე, რომელიც კვლავ მონტაჟის პროცესშია. იგი ასევე გეგმავს აშშ-ში საკუთარი კინოსტუდიის გახსნას.
65. თაგვიკუდა (Myosurus) — ერთწლოვან ბალახოვან მცენარეთა გვარი ბაიასებრთა ოჯახისა. აქვთ ფესვთანურ როზეტად შეკრებილი ვიწროხაზური ფოთლები და წვრილი, ორსქესიანი მარტოული ყვავილები. გვიგვინის ფურცლები გადაქცეულია სანექტრეებად. ნაყოფი მრავალკაკლუჭაა; განლაგებულია წაგრძელებულ ყვავილსაჯდომზე. გვარი მოიცავს 6 (სხვა მონაცემებით 15 სახეობას), რომლებიც გავრცელებულია ზომიერ სარტყელში. საქართველოში გვხვდება 1 სახეობა — Myosurus minimus; იზრდება ნესტიან მდელოებზე და მდინარეებსი ნაპირებზე, სარევლად — ნათესებსა და გზისპირებზე.
66. სანქტ-პეტერბურგის ტრამვაი (რუს. Санкт-петербу́ргский трамва́й) — სახმელეთო ტრამვაის მოძრაობის სისტემა სანქტ-პეტერბურგში; გაიხსნა 1907 წლის 29 სექტემბერს. 1980-იანი წლების ბოლოსთვის უდიდეს მასშტაბს მიაღია და მსოფლიოში უდიდესი ტრამვაის ქსელი გახდა, რისთვისაც გინესის რეკორდების წიგნში შეიტანეს. 1990-იანი წლების დასაწყისიდან მოძრაობის მოცულობის შემცირება დაიწყეს, ხოლო რამდენიმე მაგისტრალზე ტრამვაის ხაზები სრულიად მოიხსნა, მიუხედავად ამისა, 2002 წლისთვის ქალაქის ტრამვაის ხაზების საერთო სიგრძე 690 კმ-ს აჭარბებდა.2009 წლის მარტის მდგომარეობით მოქმედებს 39 ტრამვაის მარშრუტი, ხოლო ექსპლუატაციაშია 846 ვაგონი. ტრამვაის ქსელის 500 კმ გზებით სანქტ-პეტერბურგს ამჟამად მსოფლიოში მეოთხე ადგილი უჭირავს.
67. ფამფარულა, კევის ბალახი (Scorzonera), მცენარეთა გვარი რთულყვავილოვანთა ოჯახისა. მრავალწლოვანი, იშვიათად ორწლიანი ბალახები და ნახევრად ბუჩქებია. 170-მდე სახეობა ძირითდად გავრცელებულია შუა ევროპიდან და ხმელთაშუაზღვისპირეთიდან აღმოსავლეთ აზიამდე. კავკასიასა და შუა აზიაში 80-ზე მეტი სახეობა გვხვდება. საქართველოში - 10, მათგან 4 საქართველოს ენდემია. სახეობათა მეტი წილი მთის შუა სარტყელში, მშრალ ფერდობებსა და კირქვიანებზე იზრდება. ზოგიერთი სახეობა (ტაუ-საღიზი, ტეკე-საღიზი, საქართველოს სახეობებინ ჯავახური ფამფარულა და სხვა) კაუჩუკს შეიცავს.
68. ამერიკის რევოლუცია იყო მოვლენების, იდეებისა და ცვლილებათა სერია, რის შედეგადაც ჩრდილოეთ ამერიკის ცამეტი კოლონია გამოეყო ბრიტანეთის იმპერიას და შეიქმნა ამერიკის შეერთებული შტატები. ამერიკის რევოლუციური ომი (1775-1783) რევოლუციის ერთი ნაწილი იყო, რადგან რევოლუცია დაიწყო დიდი ხნით ადრე ლექსინგტონსა და კონკორდთან პირველ გასროლამდე და გრძელდებოდა იორკთაუნთან ბრიტანლეთა დამარცხების შემდეგაც. ამერიკის რევოლუციის ხასიათსა და მის მნიშვნელობაზე მრავალი ინტერპრეტაცია არსებობს. რევოლუცია დაახლოებით ფრანგებისა და ინდიელთა ომის (1754-1763) დროს დაიწყო და დასრულდა ჯორჯ ვაშინგტონის აშშ-ის პირველ პრეზიდენტად არჩევით 1789 წელს. ზოგიერთი მოსაზრებით, ამერიკის რევოლუცია სრულებით არ იყო რევოლუციური და რომ მას რადიკალურად არ შეუცვლია კოლონიური საზოგადოება და მხოლოდ კოლონიური მთავრობა შეცვალა ადგილობრივით. საპირისპირო მოსაზრებით ამერიკის რევოლუცია განსაკუთრებული და რადიკალური მოვლენა იყო, რომელმაც მნიშვნელოვანი ცვლილებები შეიტანა მსოფლიო ისტორიის მსვლელობაში. თანამედროვე ინტერპრეტაციები შუალედურ პოზიციას იკავებენ.
69. სან-დიეგოს მუნიციპალიტეტი (ესპ. Municipio San Diego) — მუნიციპალიტეტი ვენესუელაში, კარაბობოს შტატში. წარმოადგენს კარაბობოს შტატის 14 მუნიციპალიტეტიდან ერთ-ერთს. ფართობი 106 კმ². ვენესუელის ეროვნული სტატისტიკის ინსტიტუტის 2007 წლის მოსახლეობის აღწერის მიხედვით სან-დიეგოს მუნიციპალიტეტში ცხოვრობდა 74 941 ათასი ადამიანი. მთავარი ქალაქია სან-დიეგო. კარაბობოს შტატის მთელი მოსახლეობის 3,4% მოდის სან-დიეგოს მუნიციპალიტეტზე. მოსახლეობის სიმჭიდროვე შეადგენს 707 ადამიანს 1 კვადრატულ კილომეტრზე.
70. პალაცი-დეი-როლი (იტალ. Palazzi dei Rolli) — არისტოკრატული სასახლეთა ჯგუფი იტალიის ქალაქ გენუაში. აშენებულია მანერიზმის ეპოქაში, ქალაქის ახლალი გზატკეცილის - სტრადე-ნუოვეს გასწვრივ. 2006 წლიდან შესულია იუნესკოს მსოფლიო მემკვიდრეობის სიაში. მიწის სიმცირის გამო, მესაკუთრეები იძულებულნი იყვნენ სასახლეები სიმაღლეში განევითარებინათ. 1576 წელს, რესბუბლიკურმა სენატმა სასახლეთა მფლობელები დაავალდებულა ემასპინძლათ უცხოური დელეგაციებისათვის. პალაცი-დეი-როლი ურბანული დაგეგმარების ნამდვილი ინოვაციაა, რომელიც დღეს უამრავ ტურისტს იზიდავს.
71. ალბომის სახელწოდება მომდინარეობს არტის კესტლერის ნაწარმოებიდან „დამთხვევის საბაბი“, რომელშიც ნახსენებია კარლ იუნგის მიერ შემუშავებული სინქრონულობის თეორია. სტინგმა, რომელიც თავად კითხულობდა კესტლერს, უკვე დაარქვა ჯგუფის წინა ალბომს Ghost in the Machine, მისი ერთ-ერთი წიგნის მიხედვით. ამ ალბომით ჯგუფი მოსცილდა რეგეის გავლენას და შექმნა ინსტრუმენტული სტრუქტურებით მდიდარი დისკი, რომელზეც დიდ როლს თამაშობდა სინთეზატორი. ემბიენტური მუსიკის გავლენა იგრძნობდა სიმღერებში „Tea in the Sahara“ და „Walking in Your Footsteps“, მაგრამ ჯგუფი ასევე ჩვეულ ენერგიულ ნომრებს ასრულებს, როგორიც არის Synchronicity I. ალბომში ასევე შეტანილია ენდი სამერსის ისტერიული Mother და სტიუარტ კოუპლენდის სატირული „Miss Gradenko“.
72. ელექტრონიკ არტსი (ინგლ. Electronic Arts (EA)) — კომპიუტერული და ვიდეო თამაშების განმავითარებელი, გამომცემი და გამავრცელებელი ამერიკული კომპანიაა. ის ტრიპ ჰოუკინსის მიერ 1982 წელს იქნა დაარსებული, და პიონერი იყო სახლის კომპიუტერული თამაშების ინდუსტრიაში. EA ცნობილი იყო დიზაინერების და პროგრამისტების პრომოუტირებისთვის, რომლებიც თამაშის განვითარებასთან იყვნენ დაკავშირებულები. თავის ადრეულ წლებში EA მხოლოდ გამომცემელ-გამავრცელებელი იყო ექსკლუზიურად სახლის კომპიუტერებისთვის, მაგრამ 1980-იან წლებში თავად დაიწყო სახლის კომპიუტერებისთვის თამაშების განვითარება, ხოლო ადრეული 1990-იანი წლებიდან უკვე კონსოლების მხარდაჭერა დაიწყო. ასევე ოთხმოცდაათიან წლებში EA-მ რამდენიმე წარმატებული დეველოპერის მოპოვებით გაფართოება დაიწყო და 2000 წლიდან უკვე მსოფლიოში სიდიდით მესამე გამომცემელი გახდა $3.129 მილიარდი აშშ დოლარის სუფთა შემოსავლით ერთ ფისკალურ წელს, 2005 წლის 31 მარტს. ამჟამად, კომპანიის ყველაზე წარმატებული პროდუქტები სპორტული სიმულატორები, რომლებიც EA Sports ლეიბლით გამოდის, პოპულარული კინოების ლიცენზიებზე დაფუძნებული და დიდი ვადით ლიცენზირებული თამაშები Need for Speed, Medal of Honor, The Sims, Command and Conquer და თამაშ Burnout-ის ბოლო სერიებია. კომპანია ასევე კრიტიკის ობიექტი იყო თავისი ბიზნეს ტაქტიკის, თანამშრომლების მიმართ გატარებული პოლიტიკის და სახელწოდებებში ინოვაციის ნაკლებობის გამო.
73. ალექსანდრე IV (ლათ. Alexander PP. IV; ერისკაცობაში რაინალდო დე კონტი; დ. ? – გ. 25 მაისი, 1261) – რომის პაპი 1254-1261 წწ. 1227 წლიდან კარდინალი. განაგრძობდა თავისი ნათესავი პაპების ინოკენტი III-ისა და გრიგოლ IX-ის თეოკრატიულ პოლიტიკას. მთელი ენერგია შეალია შტაუფენებთან ბრძოლას. წინ აღუდგა მათი გვარის წარმომადგენლის გერმანიის მეფედ არჩევას (1256) წელს, ებრძოდა ფრიდრიხ II-ის ძეს მანფრედს სიცილიის სამეფოში და მის სიძეს - ეცელინო-და-რომანოს ზემო იტალიაში. ალექსანდრე IV მისიონერებს - ფრანცისკელებსა და დომინიკელებს გზავნიდა აღმოსავლეთ ევროპის, აზიისა და აფრიკის ქვეყნებში, მ. შ. საქართველოში (1258).
74. მიგსი მუსიკალურ კარიერას იწყებს 18 წლიდან, როგორც წამყვანი გიტარისტი და ლექსთა ავტორი სანტა კრუზის ბენდში ზაიონ საუნდს. (Zion Sounds). ბენდი დაიშალა შუა 90-იანებში, თუმცა ითვლება რომ ზაიონ საუნდის აფრო-იამაიკურ სტილს დიდი გავლენა მოუხდენია მიგსის პირად კარიერაზე. ბენდიდან წამოსვლის შემდეგ მიგსი იწყებს ელექტრონული მუსიკით ექსპერიმენტირებას. მიგელ მიგს შექმნილი აქვს რემიქსები მრავალი წამყვანი მომღერლისა თუ მუსიკოსისთვის, როგორებიცაა ბრიტნი სპირსი, მეისი გრეი და ლაიონელ რიჩი. მიგსი მრავალ ჩამწერ სტუდიასთან თანამშრომლობს, თუმცა მთავარი მათ შორის ალბათ ნეიკიდ მიუზიკ რიკორდინგზი (Naked Music Recordings) უნდა იყოს.
75. სოფლის ტერიტორიაზე რამდენიმე ისტორიული ძეგლი დგას. მათ შორის ღვთისმშობლის სახელობის დარბაზული ეკლესია; წმინდა გიორგის სახელობის დარბაზული ეკლესია, მთავარანგელოზის სახელობის დარბაზული ეკლესია. ეს უკანასკნელი სამშენებლო წარწერის თანახმად ააშენა ნიკოლოზ მაღალაძემ 1704 წელს მისი დის, ხვარაშანის საფლავზე. სოფლის ტერიტორიაზე დგას საბრძოლო კოშკი.
76. Ajax არ არის პროგრამირების ენა, მაგრამ ის არის უკეთესი, უფრო სწრაფი და ინტერაქტული ვებ პროგრამების შექმნის ტექნოლოგია. ამ ენის შესასწავლად საჭიროა HTML / XHTML და JavaScript-ის ცოდნა. Ajax-ის დახმარებით JavaScript-ს შეუძლია დაუკავშირდეს სერვერს XMLHttpRequest ობიექტის გამოყენებით. ამ ობიექტის დახმარებით, JavaScript-ს შეუძლია ივაჭროს ვებ სერვერით, გვერდის განახლების გარეშე. Ajax იყენებს ასინქრონიზებულ მონაცემთა გადაცემას ბრაუზერსა და ვებ სერვერს შორის და საშუალებას აძლევს ვებ გვერდს სერვერიდან მოითხოვოს ინფორმაციის მხოლოდ ის ბიტები, რომლის მიმოხილვაც სურს მომხმარებელს. Ajax ტექნოლოგია ინტერნეტ პორგრამებს აქცევს უფრო პატარა, სწრაფ და მომხმარებელზე მორგებულ პროგრამებად.
77. ლიგერადი - ორბორბლიანი ან სამბორბლიანი ველოსიპედი რომელიც იმართება ნახევრად მწოლიარე მდგომარეობით. ამ ტიპის ველოსიპედები უფრო ხშირად ზურგზე დასაწოლი გვხვდება, თუმცაღა არსებობს მუცელზე მწოლიარე მართვის ტიპებიც. ლიგერადი ტიპის ველოსიპედები აეროდინამიურია და ავითარებს მარალ სიჩქარეს ამიტომ მათთვის ცალკე შეჯიბრებები იმართება. 2004 წელს რეკორდი ლიგერადებს შორის დამყარდა საათში — 84 კმ 215 მ, ხოლო ჩვეულებრივი ველოსიპედისათვის კი — 49 კმ 441 მ. ლიგერადი პირველად ჩემპიონატი გაიმართა 1933 წელს. ასევე არსებობს ტანდემური ლეგერადები (ერთი ნახევრად დაწოლილია ხოლო მეორე ზის).
78. 1917 წელს ევგენ ღვალაძემ დაასრულა ჭიათურის სამოქალაქო სასწავლებელი (სადაც მას ასწავლიდნენ ცნობილი პედაგოგები და საზოგადო მოღვაწეები ივანე გომელაური და ნიკო ჯაყელი), ხოლო 1920 წელს თბილისის სახელმწიფო უნივერსიტეტთან არსებული, სრული გიმნაზიის უფლებით მოქმედი „საერთო განათლების კურსები“, რომელიც მისი დირექტორის, პროფესორ შალვა ნუცუბიძის პატივსაცემად "ნუცუბიძის კურსები"-ს სახელწოდებით იყო ცნობილი. აქ ე. ღვალაძეს ასწავლიდნენ ვასილ ბარნოვი (ბარნაველი), ალექსანდრე მდივანი, შალვა ნუცუბიძე, გიორგი ახვლედიანი, დიმიტრი უზნაძე, გიგო ნათაძე, ალექსანდრე ნეიმანი და სხვა მოღვაწენი. 1926 წელს გენო ღვალაძემ დაამთავრა თბილისის სახელმწიფო უნივერსიტეტის (თსუ) სოციალურ-ეკონომიკური ფაკულტეტის სოციალური (იურიდიული) განყოფილება (თსუ-ის იურისტთა პირველი გამოშვება). იგი ითვლებოდა გამოჩენილი მეცნიერ-იურისტისა და საზოგადო მოღვაწის, პროფესორ ლუარსაბ ანდრონიკაშვილის ერთ-ერთ უახლოეს მოწაფედ. 1928 წელს მან დაასრულა აღნიშნული ფაკულტეტის ეკონომიკური განყოფილებაც.
79. თბილისის სახელმწიფო უნივერსიტეტის დამთავრების შემდეგ, 1926-1932 წლებში იგი იყო საქართველოს დამცველთა (ადვოკატთა) კოლეგიის წევრი და ეწეოდა ნაყოფიერ საადვოკატო მოღვაწეობას. 1932 წელს პროტესტის ნიშნად დატოვა ადვოკატთა კოლეგია და თავი დაანება ამ დარგში მოღვაწეობას. 1932-1935 წლებში იგი იყო ამიერკავკასიის რკინიგზის მთავარი სამშენებლო სამმართველოს („ზაკჟელდორსტროი“) საფინანსო-ეკონომიკური განყოფილების უფროსის მოადგილე. 1935 წელს დაიწყო რეპრესიების ახალი ტალღა. დააპატიმრეს ეროვნულ-განმათავისუფლებელი მოძრაობის რამდენიმე ცნობილი მოღვაწე, მათ შორის ღვალაძის ახლო ნათესავი, თბილისის სახელმწიფო უნივერსიტეტის პროფესორი ალექსანდრე წერეთელი. გენო ღვალაძემ დატოვა თბილისი და თანამოაზრეთა ჯგუფთან ერთად ქ. გორში გადავიდა. 1935-1937 წლებში იგი იყო ერთ-ერთი სამრეწველო ორგანიზაციის მთავარი ბუღალტერი და გორის სამასწავლებლო ინსტიტუტის ლექტორი.
80. აბესალომ ტუღუში დაიბადა 1951 წლის 21 იანვარს, ქალაქ ზუგდიდში. 1978 წელს დაამთავრა თბილისის სახელმწიფო უნივერსიტეტის ისტორიის ფაკულტეტი.1972 წლიდან მუშაობს ზუგდიდის მუზეუმში. 1978 წელს დაამთავრა თბილისის სახელმწიფო უნივერსიტეტის ისტორიის ფაკულტეტი (დაუსწრებლად). 1998 წელს ჩააბარა საკანდიატო მინიმუმი. იმავე წლის 3 სექტემბერს ისტორიის ინსტიტუტში შედგა მისი საკანდიდატო დისერტაციის(,,ოდიშის სამთავრო 1657-1714 წლებში”) წინასწარი განხილვა, მაგრამ შემდეგ ოჯახური პირობების გამო ვერ შეძლო მისი დასაცავად წარდგენა. აბ.ტუღუში მრავალმხრივი მეცნიერია.გამოქვეყნებულია მისი 9 წიგნი და კრებულებსა და 80-ზე მეტი ნაშრომი საქართველოს ფეოდალური ხანის ისტორიის,წყაროთმცოდნეობის,ქართველთა რწმენა-წარმოდგენების ისტორიის, ფოლკლორისტიკისა და ლექსიკოლოგიის საკითხებზე. ამჟამად მუშაობს ლაზეთის ისტორიის მონოგრაფიულ შესწავლაზე და მეგრული გვარების ისტორიის მრავალტომეულზე.
81. ელენ ბიტრიქს პოტერი - უფრო მეტად ცნობილი, როგორც ბეატრის პოტერი (დ. 1866 წლის 28 ივლისი - გ. 1943 წლის 22 დეკემბერი) იყო ცნობილი ინგლისელი საბავშვო მწერალი და მხატვარი. იგი იყო ერთ-ერთი პირველი ინგლისელი, რომელმაც დაიწყო ზრუნვა სამშობლოს ბუნების გადარჩენაზე. დრო და დრო იგი დაკავებული იყო გაკოტრებული მეზობლების ფერმების შეძენით. მიწის 4000 აკრი და 15 ფერმა მან უანდერძა ეროვნულ პარკს. პოტერი ცნობილია, როგორც უამრავი საბავშვო წიგნისა და მათი ილუსტრაციების ავტორი.
82. კულმინაცია: (ლათ. culmen - მწვერვალი) – მხატვრული ნაწარმოების სიუჟეტის ერთ-ერთი ძირითადი ელემენტი; მოქმედების განვითარების უმაღლესი წერტილი, საფეხური, რომლის შემდეგ წინააღმდეგობა ვერ გართულდება. კულმინაციის შემდეგ ბრძოლა ნელდება, იხსნება კვანძი და ნაწარმოების შინაარსი ფინალისკენ მიემართება. (მაგ.: “ალუდა ქეთელაურში” ალუდას მიერ ხევისბერის წინაშე მოზვრისთვის საჯაროდ თავის მოკვეთა და სხვა).
83. მუსასირი (ასურულად - მუცაცირი, ურარტულად - არდინი) — ქალაქ-სახელმწიფო ძვ. წ. IX-VIII საუკუნეებში ურარტუსა და ასურეთს შორის. მოსახლეობა, სავარაუდებელია, შერეული - ასურულ-ურარტული იყო. IX საუკუნის მიწურულში ურარტუს მეფეებმა იშფუინიმ და მენუამ შეიერთეს მუსასირი. აქ იყო ურარტუს მთავარი ღმერთის ხალდის საკულტო ცენტრი. ძვ. წ. 714 წელს მუსასირის მეფე ურზანა დაამარცხა ასურეთის მეფემ სარგონ II-მ გაძარცული მუსასირის ქონების აღწერილობა ურარტუს მატერიალური კულტურის ისტორიის მნიშვნელოვანი წყაროა.
84. დავით ქსნის ერისთავი ( გ. 1774), ერისთავი 1753-1754. მხარს უჭერდა თეიმურაზ II-სა და ერეკლე II-ს. თავი გამოიჩინა ხუნძახის ბატონის ნურსალ-ბეგის წინააღმდეგ მჭადიჯვრის (1754) და ყვარლის (1755) ბრძოლებში. 1755 მონაწილეობდა ერეკლე II-ის ლაშქრობაში გამდგარი ხევსურეთის წინააღმდეგ. შემდეგში, როგორც ჩანს, თანაუგრძნობდა ერეკლე II-ის ოპოზიციას, 1770 მეფესთან დააბეზღეს როგორც მოღალატე, მაგრამ თავი გაიმართლა.
85. Wolfmother — ავსტრალიური ჰარდ როკ ჯგუფი, რომელიც ჩამოყალიბდა ერსკინვილში, სიდნეი 2000 წელს. თავდაპირველად ტრიოში შედიოდნენ ვოკალისტი და გიტარისტი ენდრიუ სტოკდეილი, ბასისტი და პიანისტი კრის როსი და დრამერი მაილს ჰესკეტი. სადებიუტო ალბომს Wolfmother ეწოდა და გამოვიდა 2005 წლის ოქტომბერში. მან დაიკავა მესამე ადგილი ავსტრალიურ ARIA Albums Chart-ში.ალბომმა წარმატება მოიპოვა ჯერ 2005 წელს - J Award-ის სახით და 2006 წელს. ARIA Awards-ის გამოკითხების შედეგად ეს ალბომი საუკეთესო ალბომად დასახელდა.Woman-სინგლმა ჯგუფს მიაღებინა პირველი გრემის ჯილდო და ჯილდო საუკეთესო როკ-შესრულებისათვის.
86. ალბომის ჩაწერა დაიწყო ები-როუდის სტუდიებში, 1967 წლის ნოემბერში, სიმღერით „Bracelets of Fingers“. ორი სიმღერა, რომელიც ალბომისათვის შეიქმნა, „Talking About the Good Times“ და „Walking Through My Dreams“, სინგლების სახით 1968 წლის თებერვალში გამოიცა. 1968 წლის მარტში დრამერმა სკიპ ალანმა ჯგუფი მოულოდნელად, პარალელურად გაბმული რომანის გამო დატოვა და მისი ადგილი დაიკავა ტვინკმა (ჯონ ჩარლზ ოლდერმა), რომლის ჯგუფი Tomorrow იმ პერიოდში დაიშალა.
87. 1968 წელს ალბომის გამოსვლის შემდეგ ჯგუფმა სცადა მისი კლუბში Middle Earth, ლონდონში შესრულება. ეს ყოველ მხრივ უცნაური შოუ გამოდგა, სადაც ჯგუფის წევრები EMI-ს ფირების ფონზე შესრულებას განასახიერებდნენ. ყოველი წევრი ამა თუ იმ პერსონაჟს ასრულებდა. მწუხარეს როლში ტვინკი იყო, რომელიც საერთოდ ტრიკოს ატარებდა, სახე თეთრად ჰქონდა შეღებილი და პანტომიმისადმი მიდრეკილება ჰქონდა. ალბომის სიმღერების ნაწილი შემდგომში ჯგუფის კონცერტებზე ცოცხლად სრულდებოდა, ძირითადად - „She Says Good Morning“, „Balloon Burning“ და „Old Man Going“. 1998 წლის 6 სექტემბერს ორიგინალური შემადგენლობის, რომელიც ალბომზე მუშაობდა (ტვინკის გარდა) ები-როუდის 2-ე სტუდიაში ალბომი პირველად შესრულდა ცოცხლად, მოწვეული სტუმრების, ართურ ბრაუნის (ტექსტის კითხვა) და დევიდ გილმორის (წამყვანი გიტარები) მიერ. სკიპ ალანის შვილი დოვი და ვოკალისტი და მენეჯერი მარკ სენტ ჯონი პერკუსიაზე უკრავდნენ, ფრენკ ჰოლენდი - გიტარაზე. ყველაფერი შესრულდა შეზღუდული რაოდენობის მაყურებელთა თანდასწრებით. ინტერნეტ-სერვერი გადაიტვირთა, ამიტომ იგი ვერავინ იხილა. შოუ ჩაწერილი იქნა და გამოიცა VHS და DVD ფორმატებში. რამდენიმე თვის შემდეგ გამოვიდა Resurrection, საუნდტრეკი, ხოლო DVD - 2003 წელს.
88. კოლექციონირება ხელს უწყობდა ნუმიზმატიკის, ჰერალდიკის, სფრაგისტიკის, აგრეთვე არქეოლოგიის, ეთნოგრაფიისა და სხვ. განვითარებას. ჩამოყალიბდა კოლექციონირების სამი სახე: სამეცნიერო, სასწავლო და მოყვარულთა. გამოიკვეთა მისი დარგებიც: ფილატელია (საფოსტო მარკების შეგროვება და შესწავლა), ბონისტიკა (ქაღალდის ფულის, ნიშნებისა და ბონების შეგროვება და შესწავლა), მოყვარულთა ნუმიზმატიკა (მონეტების შეგროვება), ფილუმენია (ასანთის კოლოფების ან მათი ეტიკეტების შეგროვება), ფილოკარტია (ბარათების შეგროვება და შესწავლა), ფალერისტიკა (სამკერდე ნიშნების შეგროვება და შესწავლა), ფილოფონია (მუსიკალური ჩანაწერების შეგროვება და შესწავლა) და სხვ. ბევრ ქვეყანაში არის კოლექციონერთა საზოგადოებები, გამოდის სპეციალური წიგნები, ჟურნალები და კატალოგები.
89. რუსთავის ტერიტორიაზე ადამინი ჯერ კიდევ შუა ბრინჯაოს ხანაში დასახლდა. ამას ადასტურებს მტკვრის მარჯვენა სანაპიროზე, არქეოლოგიურ გათხრებში აღმოჩენილი თიხის წითლად გამომწვარი და შავი საღებავით მოხატული ჭურჭელი. უფრო დიდი დასახლებები ჩნდება გვიანბრინჯაო-ადრერკინის ხანაში. არქეოლოგიური გათხრების შედეგად დაფიქსირდა ამ პერიოდის რამდენიმე მსხვილი დასახლება. რკინისა და ბრინჯაოს ხანაში რუსთაველებს მოჰყავდათ ხორბალი, ქერი, ბოსტნეული, მისდევდნენ მევენახეობას, მესაქონლეობას, მიწათმოქმედებას. განვითარებული იყო მეთუნეობა. განსაკუთრებით დახელოვნებულნი იყვნენ ბრინჯაოსა და რკინის მეტალურგიაში.[საჭიროებს წყაროს მითითებას]
90. 1705 წელს მკალავ ჯ. კოულთან ერთად ააგო ორთქლის ტუმბო, რომელშიც ძრავა შეერთებული იყო ტუმბოსთან. ეს გამოგონება ვერ დააპატენტა, რადგან მასზე ადრე, 1698 წელს, ტ. სევერის მიერ დაპატენტებული იყო ორთქლის წყალმიმღები. ნიუკომენი ორთქლის მანქანა არ იყო უნივერსალური ძრავა, მას შეეძლო ემუშავა მხოლოდ როგორც ტუმბოს. ნიუკომენის დამსახურება ის არის, რომ მან პირველმა წამოაყენა ორთქლის გამოყენების იდეა მექანიკური მუშაობის მისაღებად. მის სახელს ატარებს დიდი ბრიტანეთის ტექნიკურ ისტორიკოსთა საზოგადოება.
91. ბაიონის კონსტიტუცია — ნაპოლეონ I-ის მიერ ესპანეთისთვის ბოძებული კონსტიტუცია. მიღებულ იქნა ბაიონის კორტესზე 7 ივლისს. ბაიონის კონსტიტუციით ესპანეთი ცხადდებოდა კონსტიტუციურ მონარქიად, რომელსაც სათავეში ედგა სენატი, სახელმწიფო საბჭო და კორტესი. ერთადერთ ნებადართულ რელიგიად გამოცხადდა კათოლიკობა. კორტესის უფლებები ზუსტად არ იყო განსაზღვრული. მისი 172 დეპუტატიდან 80-ს მეფე ნიშნავდა. ბაიონის კონსტიტუციით შეიზღუდა მაიორატის სისტემა, მოისპო შინაგანი ბაჟები, დაწესდა გადასახადების ერთიანი სისტემა, გაუქმდა ფეოდალური სამართალწარმოება, ესპანეთისა და მისი კოლონიებისათვის შემოღებულ იქნა ერთიანი სამოქალაქო და სისხლის სამართლის კოდექსი.
92. დამოუკიდებლობა საფრანგეთისაგან გამოაცხადა 1962 წელს. 1989 წლიდან გამოჩნდა შეზღუდული პოლიტიკური პლურალიზმი. 1990 წლის არჩევნებში გაიმარჯვა ისლამურმა ფუნდამენტალისტურმა ფრონტმა - პრეზიდენტი გახდა ბენჯედიდ შადლი. ისლამისტების გააქტიურებას მოჰყვა სამხედროთა მოსვლა ხელისუფლებაში: ქვეყანას მართავდნენ მოჰამედ ბუდიაფი (1992-93), ალი კაფი (1993-94), ლიამ ზერუალი (1994-99). მას შემდეგ სამხედრო ხელისუფლებისა და ისლამისტი რადიკალების დაპირისპირება, რომელიც ხშირად სისხლიან კონფლიქტებში გადადის, ქვეყნის პოლიტიკური ცხოვრების საფუძვლად იქცა. 2001 წლის ოქტომბერში, ბერბერი ახალგაზრდობის მრავალთვიანი გამოსვლების შემდეგ, ოფიციალურად იქნა აღიარებული ჰერჰერული ენა და ამ ეთნიკური უმცირესობის პოლიტიკური და კულტურული უფლებები.
93. 1949 წელს დრამატურგი საბოლოოდ სახლდება აღმოსავლეთ ბერლინში, სადაც ხელმძღვანელობს თეატრს "ბერლინის ანსამბლი" და გამოხატავს სოციალისტურ პოზიციებს. იგი აარსებს მარქსისტული მიმართულების "ეპიკურ თეატრს". მხარს უჭერს კომუნისტურ დიქტატურას და, როცა 1953 წლის 17 ივნისს გერმანიის დემოკრეტულ რესპუბლიკაში ცხოვრების პირობების გაუმჯობესებისათვის მუშათა მასობრივი საპროტესტო გამოსვლები იწყება, ბრეხტი იმავე დღეს წერილს უგზავნის ვალტერ იულბრიხტს და აცნობებს, რომ მთლიანად მხარს უჭერს მთავრობას და საბჭოთა ჯარების შემოყვანას. ამ დროს წარმოთქვამს ბრეხტი თავის ცნობილ ფრაზას: "თუ ხალხი ცუდად ფიქრობს შევცვალოთ ხალხი!". გდრ-ის რეჟიმის თითქმის ოფიციალურ ფიგურად ქცეული ბრეხტი 1955 წელს იღებს სტალინის საერთაშორისო პრემიას მშვიდობისათვის. ბერტოლდ ბრეხტი ინფარქტით გარდაიცვალა 1956 წელს.
94. ტუაფსე (რუს. Туапсе́, ადიღ. ТIуапсэ) — სამხარეო დაქვემდებარების ქალაქი რუსეთში, კრასნოდარის მხარის ტუაფსეს რაიონის ადმინისტრაციული ცენტრი. მოსახლეობა 63,5 ათასი კაცი (2006). ქალაქი მდებარეობს შავი ზღვის სანაპიროზე კავკასიონის მთავარი ქედის დასავლეთ ბოლოს მდინარეების ტუაფსე და პაუკის შესართავთან. მსხვილი საზღვაო პორტი. საკურორტო რაიონის ცენტრი. ტუაფსე შაფსუღთა მსხვილი ცენტრია. ქალაქში ამ ენაზე მოსაუბრე 10 ათასი ადამიანი ცხოვრობს. ქალაქის სახელწოდება ადიღეურ ენაზე (ტვ'აფსე) „ორ მდინარეს“ ნიშნავს, თუმცა ასევე მოიხსენიება ადრეულ ბერძნულ წყაროებში, როგორც ტოფსიდა. თანამედროვე დასახლება 1838 წელს დააარსეს რუსებმა როგორც ველიამინის ციხესიმაგრე. ერთი წლით გვიან იგი შაფსუღებმა აიღეს და მიწასთან გაასწორეს, თუმცა რუსებმა იგი მალევე აღადგინეს. ყირიმის ომის პერიოდში ციხესიმაგრე ოსმალებმა აიღეს (1857-59). 1875-87 წლებში სოფელი ცნობილი იყო სახელით „ველიამინოვსკი პოსად“. 1916 წელს ქალაქის სტატუსი მიიღო. საბჭოთა ხელისუფლების პერიოდში ტუაფსეში ნავთობის ტერმინალი და დეპო აშენდა. ვლადიმერ შუხოვის დაპროექტებული ნავთობსადენი გროზნოდან და მაიკოპიდან 1928 წლამდე ფუნქციონირებდა. ნავთობგადამმუშავებელი ქარხანაც ამავე პერიოდში აიგო. მეორე მსოფლიო ომში კავკასიის ბრძოლებისას ნაცისტებმა სცადეს ტაუაფსეს ნავთოსადენის ხელში ჩაგდება, რამაც ქალაქს დიდი ზარალი მოუტანა. აქ მდებარეობს რუსეთის ბავშვთა ბანაკი „ორლიონოკი“ (ყოფილი პიონერთა ბანაკი). მსოფლიოს ჩემპიონი ჭადრაკში ვლადიმერ კრამნიკი და 2005 წლის მის მსოფლიო ნატალია გლებოვა ტუაფსეში არიან დაბადებული.
95. ხევა — შავშეთის ქედის უმაღლესი მწვერვალი, საქართველოსა და თურქეთის საზღვარზე, მდინარეების ჩირუხისწყლისა და იმერხევის სათავეებში. სიმაღლე 2812 მ. აგებულია ეოცენის ვულკანოგენური წყებებით. შემორჩენილია გამყინვარების კვალი. აქა-იქ არის ქვაყრილები. შემოსილია სუბალპური და ალპური მდელოს ბალახეულით. საზაფხულო საძოვრები.
96. 1991 წელს მუნიციპალიტეტის ტერიტორიას დაემატა სოფლები თედელეთი, სინაგური, ტბეთი, ქვემო ქარზმანი, ზემო ქარზმანი, ხახეთი და ჯალაბეთი, რომლებიც მანამდე სამხრეთ ოსეთის აო-ს მიეკუთვნებოდნენ. ამან გამოიწვია 2008 წლის აგვისტოს ომის დროს ოსური მხარის პრეტენზიები ამ ტერიტორიების მიმართ. ამის გამო მუნიციპალიტეტის სოფელი პერევი და მიმდებარე ტერიტორიები 2 წლის მანძილზე 2008 წლის აგვისტოდან 2010 წლის ოქტომბრამდე ოკუპირებული იყო რუსეთისა და სამხრეთ ოსეთის სამხედრო ძალების მიერ.[1]
97. ერატიკული ლოდები ან ერატიკული ქანები (ლათ. erraticus – მოხეტიალე, მოქანავე) — უმეტესწილად, მასიურ-კრისტალური, ამოფრქვეული ან ძლიერ მეტამორფიზებული ქანების — რიყის ქვების, ლოდებისა და სხვა ქანების საერთო სახელწოდება. ერატიკული მასალები გადაადგილებულია მყინვარის, ღვარცოფის, ან მოლივლივე ყინულის მიერ, რომელიც მნიშვნელოვან მანძილზე მოწყდა მყინვარსა თუ აისბერგს. წარმოადგენს მყინვარული მოძრაობის მასის მიმართულების ინდიკატორს. თავისუფლად არიან გაწოლილი ან შედიან უხეშნატეხი ფენების შემადგენლობაში. ჩრდილოეთი ამერიკისა და ევროპის ძველი გამყინვარების არეებში შეინიშნება 100-იდან 1000 მ³-მდე მოცულობის ერატიკული ლოდების არსებობა. მათი გადაადგილების მანძილი უდრის 20-200 კმ-ს.
98. 2006 წლის დეკემბერში, ვებ გვერდის Billboard.com მეშვეობით გავრცელდა ინფორმაცია, რომ ახალი სტუდიური ალბომი გამოვა 2007 წლის ბოლოს. ჯგუფმა უარყო ეს ამბავი თავის ოფიციალურ ვებ გვერდზე. 2007 წლის დასაწყისისათვის მან დაგეგმა ლათინო-ამერიკული ტურნე. ჩილეში, არგენტინაში, ბრაზილიასა და მექსიკაში მოგზაურობისას Coldplay უკვე წერდა ახალ სიმღერებს და სურდა მათი წარდგენა სცენაზე, თუმცა არც ერთი მათგანი კონცერტზე არ შესრულებულა. იმ პერიოდში ოთხი ახალი სიმღერის სახელწოდება იყო ცნობილი: Mining on the Moon, The Butterfly, The Fall of Man და Bucket for a Crown. ოთხივე მოგვიანებით შესრულდა სპეციალურ საქველმოქმედო კონცერტზე (რომლის შემოსავალიც გადაირიცხა ფონდში Mencap) - ბობ დილანის ორ სიმღერასთან და ჯგუფის The Killers სიმღერის When You Were Young საკუთარ ვერსიებთან ერთად. როგორც ეტყობა, ეს სიმღერები არ შევა ჯგუფის მომავალ ალბომში - თუკი ეს, რა თქმა უნდა, მათი საბოლოო სახელწოდებებია.
99. კაუაჩი — არქეოლოგიური ძეგლი პერუში, წარმოადგენდა ნასკას კულტურის მთავარ საცერემონიო ტაძარს. იგი პირდაპირაა აღმართული ზოგიერთ ნასკაზ ხაზზე. მიეკუთვნება ახ. წ. I – V საუკუნეებს. ძეგლი შედგება 40 საფეხურიანი ალიზის სტრუქტურისგან. ზოგადად კაუაჩი უზარმაზარი არქიტექტურული კომპლექსია და მოიცავს 1,5 კმ². ადგილობრივი, მუდმივი მოსახლეობა საკმაოდ მცირერიცხოვანი იყო, მაგრამ კაუაჩს, როგორც მთავარ ტაძარს, უამრავი მომლოცველი სტუმრობდა ახლომდებარე ტერიტორიებიდან. სავარაუდოდ, სწორედ ამ სტუმრებმა შექმნეს ნასკას ნახატები. ამ თეორიას ამყარებს ის ფაქტი, რომ კაუაჩის მოსახლეობა საკმაოდ მცირე იყო დ ავერ შექმნიდა ამ გეოგლიფებს და მეორე – ის ცხოველები, რომლებიც ნახატებზეა წარმოდგენილი, მაგალითად მაიმუნი და ვეშაპი, ამ რეგიონში საერთოდ არ იყო გავრცელებული. დღეისათვის, კაუაჩისთვის უდიდეს პრობლემას წარმოადგენს ძარცვა, იპარავენ მის მოსაპირკეთებელ მასალებს. ტაძარს გარს აკრავს უამრავი სამარხი, რომელთა შესახებაც ბოლო დრომდე არაფერი იყო ცნობილი და რომლებიც მძარცველებისათვის ასევე ძალზე მიმზიდველ ობიექტს წარმოადგენენ.
100. FCC (Forum Communication Cultures) — კულტურათა კომუნიკაციის ფორუმი, 2011 წელს მაროკოში დაარსდა. FCC არასამეწარმეო, არასამთავრობო ორგანიზაციაა, რომელიც თვითდაფინანსებით ფუნქციონირებს. ორგანიზაციის მთავარი მიზანია წაახალისოს და ხელი შეუწყოს კულტურათა შორის დიალოგს მაროკოელი და საერთაშორისო მოხალისეების ერთობლივი პროექტების საშუალებით. FCC ცდილობს დააკავშიროს სოციალურად აქტიური ახალგაზრდები სხვადასხვა კულტურული თუ გეოგრაფიული არეალიდან. ორგანიზაცია ორიენტირებულია მაროკოს ტრადიციების და თანამედროვე ღირებულებების შერწყმაზე. მოხალისეების გაცვლითი პროგრამები ზემოთ აღნიშნული მიზნების გახორციელების ერთ-ერთი საშუალებაა. FCC-ს ცენტრალური ოფისი მდებარეობს რაბათში, ამასთან რეგიონული ოფისები განლაგებულია ნადორში, სალა ალ ჯადიდასა და ბოარფაში. FCC თანამშრომლობს სხვადასხვა ახალგაზრდულ და არასამთავრობო ორგანიზაციებთან, უნივერსიტეტებთან და ენის სკოლებთან, ადგილობრივ თუ საერთაშორისო დონეზე. აღსანიშნავია, FCC-სა დ მაროკოს ეროვნული განათლების სამინისტროს მჭიდრო თანამშრომლობა.