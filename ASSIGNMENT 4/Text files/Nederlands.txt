1. In de oudheid, hadden de Barca’s in Sicilië speciaal getrainde troepen die verschillende aanvallen per dag moesten uitvoeren op vijandelijke troepen. Tijdens de kruistochten vielen speciaal getrainde ridders, Tempeliers genaamd, individuele moslimtroepen aan. Moslimlegers hadden verschillende speciale marine-eenheden. Zo camoufleerde ze onder andere schepen om zo informatie van de vijand te vergaren en voerden aanvallen uit. Ze hadden ook eenheden die met een valse identiteit als kruisvaarder aan boord gingen aan een vijandelijk schip om vervolgens het schip te kunnen vernietigen. In het oude China en het oude Japan waren er speciaal getrainde krijgers genaamd Ninja's die werden opgeleid om guerrillaoorlogen te kunnen uitvoeren en ook spionage uitvoerden. Voor het Britse leger was het tijdens de tweede Boerenoorlog (1899-1902) dat er gebruik werd gemaakt van speciale eenheden.
2. Het verhaal gaat over acht vakantiegangers Tom, Anna, Liv, Victoria, Flo, Ruth, Lenny en Jack, die een baan hebben in hotel 13. Tom is een uitvinder die de boodschap heeft gekregen om naar hotel 13 te gaan en kamer 13 te zoeken. Anna en Liv helpen hem hiermee. Ze vinden daar een doorgang naar een stoffige kamer met een vreemd mechanisch apparaat. Dit blijkt een tijdmachine te zijn waarmee ze terug in de tijd kunnen gaan. Maar als ze in het verleden iets veranderen kan de toekomst daarmee veranderd worden. Jack en meneer Leopold zitten hun constant op de hielen en zij willen kamer 13 ook vinden.
3. Het is een uil van oude naaldbossen of naaldbos gemengd met loofbos. In Europa zijn dat de bossen in Scandinavië en de bossen op hellingen van de middelgebergten in Midden- en Zuidoost-Europa vanaf ca. 600 m boven de zeepsiegel. Tussen 2002 en 2008 zijn er vijf waarnemingen van de dwerguil in Nederland.[2] Mogelijk breidt de dwerguil zijn broedgebied uit naar bossen op lagere hoogte. Zo broedt de dwerguil in Duitsland in het Sauerland, iets meer dan 100 km van de Nederlandse grens.
4. De bouw van de stadshal heeft geleid tot heel wat kritiek uit verschillende hoeken. Het project zou volgens sommigen wegens de moderne vormgeving niet passen in de historische omgeving. UNESCO liet weten te betreuren dat zij niet om raad gevraagd zijn voor deze toch wel ingrijpende verandering in een historische omgeving. Dat dit niet zo had moeten lopen erkende ook het Vlaams Parlement [4], hetgeen resulteerde in een excuusbrief namens het parlement aan het adres van de UNESCO [5] De erfgoedinstelling stelt echter ook dat - hoewel de site radicaal verandert – het belfort ook in het nieuwe ontwerp het dominante gebouw blijft. [6] De monumentale Renaissancegevel van het Stadhuis is echter aan het oog onttrokken.
5. Het dorp is ontstaan op een oude strandwal en had een langgerekte vorm. Bodemvondsten tonen aan dat reeds 2000 jaar voor Christus ter hoogte van de huidige Voorschotense wijk Boschgeest een nederzetting bestond van veehoudende vissers/jagers. Die langgerekte vorm, ontstaan door lintbebouwing in de middeleeuwen, is terug te vinden in de Voorstraat, die als markt fungeerde, en die ook vandaag een verbreding kent door een wijkende rooilijn. Floris V van Holland verleende in 1282 marktrechten. Dit langgerekte plein met dorpspomp, oude lindebomen en gaslantaarns is een beschermd dorpsgezicht: van de monumentale gevels verdient het Ambachts- en Baljuwhuis vermelding. De Vereniging tot Behoud van Oud-, Groen-, en Leefbaar Voorschoten bevordert dat karakteristieke panden, gevels, werken en beplantingen binnen de gemeente beschermd, behouden, onderhouden en gerestaureerd worden. Tot de Franse tijd was de kasteelheer van Duivenvoorde ambachtsheer van Voorschoten, nadien werd Voorschoten een zelfstandige gemeente.
6. In de wereld van de Schotse literatuur werd hij alomtegenwoordig door het schrijven van essays en artikels, boeken over Lord Byron en T. S. Eliot. Hij was redacteur van verschillende collecties poëzie en proza. Hij schreef eveneens inleidingen van nieuwe publicaties van uiteenlopende boeken zoals ’’Great Expectations’’ van Charles Dickens, Old Mortality’’ van Walter Scott (schrijver), Seven Pillars of Wisdom’’ van Thomas Edward Lawrence, Sword of Honour’’ van Evelyn Waugh en The Life of Samuel Johnson’’ van James Boswell.
7. Met de toestroom van kleinere groepen arbeidsmigranten gevolgd door grotere groepen kettingimmigranten (familie, dorpsgenoten) in veel West-Europese landen begin jaren zestig rees ook de vraag hoe om te gaan met de verschillende culturele achtergronden van deze migranten. Het antwoord hierop werd (vooral bij linkse partijen) gezocht bij het cultuurrelativisme, waarvan het huidige multiculturalisme als een politieke en ideologische uitloper kan worden gezien. In Nederland en Vlaanderen was er daarnaast ook grote invloed van het soevereiniteit in eigen kring-concept, een idee dat de grondslag vormde van de verzuiling aan het begin van de twintigste eeuw.
8. Narcisten worden vaak maar ten onrechte vergeleken met psychopaten. Narcisme gaat per definitie samen met opblazen en een gebrek aan wederkerigheid terwijl een psychopaat dit alleen maar doet wanneer het in zijn strategie past. Een narcist doet het om zichzelf te beschermen, een psychopaat doet het om een ander te misleiden. Een narcist kan buiten zichzelf raken van frustratie en woede en daardoor anderen vreselijk kwetsen en pijn doen. Een psychopaat is juist koelbloedig en berekenend en gaat letterlijk over lijken om zijn doel te bereiken. Een narcist ontploft zelf en verwondt anderen met zijn brokstukken. Een psychopaat laat anderen ontploffen en geniet van het resultaat. Het komt allebei agressief over maar de oorspronkelijke intentie is verschillend. Narcisme en borderlineproblematiek worden ook regelmatig met elkaar vergeleken. Dit is vooral vanwege het onvermogen om stabiele relaties aan te gaan en vanwege de stemmingen die extreem kunnen pieken. Er is echter een duidelijk verschil. Bij narcisme is de energie naar buiten gericht terwijl die bij mensen met boderlineproblematiek vooral naar binnen slaat. De narcist camoufleert zijn wankele basis. Iemand met een borderline persoonlijkheidsstoornis laat zijn onzekerheid juist zien en richt zijn frustratie hierover uiteindelijk vooral op zichzelf. Narcisme lijkt aan de buitenkant ook op theatrale problematiek. Zowel narcisten als theatrale mensen willen graag in het centrum van de aandacht staan. Narcisten hebben echter per definitie een instabiele basis terwijl theatrale mensen dit niet perse hebben. Ook stoten theatrale mensen anderen veel minder af dan narcisten. Theatrale mensen willen er graag bijhoren en zijn gemakkelijk te beïnvloeden. Narcisten zijn veel meer solistisch en eigenwijs.
9. Komt men buiten iemand tegen die men niet kent en waarmee men verder geen contact heeft, dan is een groet gebruikelijk als de ontmoeting als zeldzaam wordt beschouwd. Dat is bijvoorbeeld het geval bij nacht of als men op een verlaten plek wandelt, omdat men dan niet vaak iemand tegen komt. Verder zijn vriendschappelijke, collegiale begroetingen gebruikelijk tussen buschauffeurs, motorrijders, ligfietsers, bestuurders van gelijke en/of zeldzame auto's, e.d.
10. Passendale is een landelijk dorp in de Belgische provincie West-Vlaanderen en tegenwoordig een deelgemeente van Zonnebeke. Het ligt op de heuvelrug Passendale-Esen, die doorloopt richting Westrozebeke. Passendale is sinds de Eerste Wereldoorlog een begrip: honderdduizenden soldaten sneuvelden er op het slagveld. Op het grondgebied ligt de begraafplaats Tyne Cot Cemetery. Passendale heeft ook nog een New British Cemetery, een Canadian Memorial en een New Zealand Forces Memorial. Omdat het Britse leger (Franstalige) Belgische stafkaarten gebruikte, met de oude schrijfwijzen van de Vlaamse toponiemen, is de plaats in de Engelse oorlogsliteratuur bekend als Passchendaele (zie: Derde Slag om Ieper).
11. Brouwerij Palm heeft reeds een eeuwenoude geschiedenis, maar de naam “Palm” dateert van 1929. Aanvankelijk heette het bier Speciale Palm, verwijzend naar enerzijds de biersoort Spéciale Belge en anderzijds naar de palm die op het logo stond als teken van overwinning van het hoge gistingsbier (Palm is hoge gisting) op de pils van lage gisting. In de jaren 2000 werden de bieren geherprofileerd. Zowel de namen veranderden (“Speciale” verdween bijvoorbeeld) als het logo: de palm verdween. Op het logo blijft het Brabantse trekpaard wel behouden. Eind januari 2012 werden de etiketten terug aangepast. Het trekpaard blijft aanwezig, maar enkel als niet-ingekleurde tekening. Het bruin met de witte manen verdween.
12. Gulpener Biologisch Ur-Amber is het nieuwste bier van de Gulpener Bierbrouwerij. Het wordt gebrouwen met biologisch geteelde gerst en hop (Hallertauer Traditione). In 2012 werd het bier gepresenteerd samen de twee andere bieren uit de nieuwe biologische bierrange: Gulpener Biologisch Ur-Pilsner en Gulpener Biologisch Ur-Weizen. Geheel nieuw is deze bierrange niet: Voor Ur-Pilsner en Ur-Weizen geldt dat deze een nieuwe naam en etiket kregen (voorheen respectievelijk Limburgs Land Pilsner en Limburgs Land Ur-Weizen). Alleen het Ur-Amber werd nieuw toegevoegd aan de productie van biologische bieren.
13. Brouwerij De Koninck is een bierbrouwerij gelegen aan de Boomgaardstraat in de Belgische stad Antwerpen. Het bedrijf werd opgericht in 1833 door Johannes Vervliet, toen deze besliste om een bestaande afspanning om te bouwen. Vervliet was gehuwd met Elisabeth Cop, de weduwe van Joseph Henricus De Koninck die op diezelfde plaats in 1827 de afspanning had gekocht. De brouwerij werd aanvankelijk ook Brouwerij De Hand genoemd naar een grenspaal met een hand als grensteken. Dit teken waar heraldisch een bronsgroen schild met een zilverwitte opgeheven hand naar verwijst, ligt in de voormalige Warande (nu Koning Albertpark) aan de voormalige Pride- of Boomgaardbeek die sinds de overgang van de 7e naar de 8e eeuw (ten tijde van Willibrord, Pepijn van Herstal en Karel Martel) de grens vormt tussen Haringrode (later behorend tot de stad Antwerpen) en Berchem.
14. De Internationale Morsecode wordt, in die situaties waar morse nog in zwang is, vandaag de dag nog altijd gebruikt. Omdat het alleen afhankelijk is van een vast ongemoduleerd radiosignaal, vereist het minder apparatuur om morse te verzenden en te ontvangen dan andere vormen van radiocommunicatie en kan het gebruikt worden in situaties met een slechte signaal-ruisverhouding; het vereist bovendien heel weinig bandbreedte. Bepaalde gedeelten van het radiospectrum zijn gereserveerd voor de overdracht van morsesignalen, bijvoorbeeld voor de scheepvaart tussen 405 en 535 kHz met een noodfrequentie op 500 kHz.
15. Omdat morgen de beslissing valt of het lemma mag blijven wil ik hier graag betogen waarom ik vind dat het in een encyclopedie thuishoort. Leon de Wolff heeft destijds veel stof doen opwaaien met zijn theorie over journalisme en is daarmee in verschillende kranten terechtgekomen. Veel van deze reviews en interviews zijn in gedrukte media gepubliceerd. Op zijn boek zijn bovendien veel kritische reacties gekomen, met name van journalisten zelf, die het totaal oneens zijn met zijn theorie (In het lemma zijn deze argumenten gebundeld en met bronvermelding) wat leidde tot een kleine media-rel waar het hard aan toe ging. Echter, als je online zoekt naar Leon de Wolff komt er weinig naar boven. Op de een of andere manier is hij tussen het digitale-wal-en-het-schip terecht gekomen (vandaar de vraag naar onafhankelijke bronnen, die ik heb toegevoegd). Juist daarom vind ik een lemma die zijn theorie beschrijft, incl aanhangers en tegenhangers, een toevoeging aan de encyclopedie. Omdat 1. de man controversieel is, en 2. de man online niet zichtbaar is. Succes met het overleg en ik ben zeer benieuwd naar de uitkomst. Vriendelijke groet (Lobas (overleg) 11 apr 2013 15:01 (CEST))
16. In de periode 1992-1993 schommelde in Nederland het aantal tussen de 90 en 100. Het aantal broedparen van de velduil is dus achteruitgegaan.[2] Volgens SOVON daalde ook in de periode 1990-2007 het aantal broedparen gestaag. Rond 2007 broedden er nog ongeveer 40 paar in Nederland.[3] De verruiging van het landschap en de intensivering van de landbouw zijn de voornaamste oorzaken van deze achteruitgang. De velduil is in 2004 als ernstig bedreigd op de Nederlandse rode lijst gezet. Deze mooie uil staat ook op de Vlaamse rode lijst als zeldzaam. De soort staat als niet bedreigd op de internationale IUCN rode lijst.[1] De velduil overwintert ook in Nederland. Het zijn vooral broedvogels uit Scandinavië die in Nederland overwinteren. Ook deze aantallen trekvogels en overwinteraars nemen in aantal af.[3]
17. In maart 2012 werd bekend dat hij prostaatkanker heeft.[1] Een week later maakte hij bekend al geruime tijd aan een eigen biografie te werken, welke op 11 april 2013 in Koninklijk Theater Carré werd gepresenteerd. Onder het toeziend oog van o.a. André van Duin, Frank Sanders en saxofonist Tim Wes, spraken niet alleen Barrie zelf maar ook Albert Verlinde, Peter van der Vorst, Henny Huisman, Willeke Alberti en zijn biograaf Frank Waals lovende woorden over de Engelsman in hun speeches. Uit een brief van Koningin Beatrix gericht aan Barrie, die Frank Waals als verassing voor hem voorlas, bleek dat de vorstin haar waardering uitspreekt voor het werk van de choreograaf. Ze bedankte Barrie onder meer voor zijn 'warme woorden' in het voorwoord van het boek, welke aan haar is opgedragen.[2]
18. De knaldemper bestaat meestal uit een cilinder van staal, aluminium of titanium, met een intern mechanisme dat het gas dat vrijkomt bij het afvuren van een vuurwapen vertraagt door het eerst op te vangen in holle kamers of het tijdelijk om te leiden. Een knaldemper kan vier tot vijftien van deze kamers bevatten. Door de bouw van de knaldemper komt het gas niet in een keer vrij, waardoor minder geluid en geen mondingsvlam ontstaat. Aangezien echter het grootste deel van de knal van een vuurwapen ontstaat door de kogel die door zijn snelheid de geluidsbarrière passeert, dient er bovendien gebruikgemaakt te worden van speciale subsonische munitie. Reguliere (supersonische) munitie is niet te dempen met een knaldemper. Knaldempers komen in een groot aantal verschillende modellen voor, met afwisselende kwaliteit en omvang.
19. Waterdrinker groeide op in een familiehotel in Zandvoort. Hij studeerde Russisch, Frans en Nederlands Recht aan de Universiteit van Amsterdam, woonde daarna lange tijd op de Canarische Eilanden en werkte als journalist voor onder meer De Telegraaf, De VPRO en Vrij Nederland. In 1996 vestigde de auteur zich in Rusland, waar hij in hoog tempo onder de achternaam van zijn moeder zijn boeken begon te publiceren die onmiddellijk opvielen door de on-Nederlandse thematiek en toon.
20. Nadat Niko Schuurmans de badkamer van haar appartement gerepareerd heeft, ontstaat er een haat-liefde-relatie tussen haar en Niko. Uiteindelijk zal er iets moois bloeien tussen hen. Ze besluiten een relatie te beginnen maar Mieke wil dit geheim houden. Wanneer Niko niet langer verstoppertje wil spelen, besluiten ze het te vertellen aan Miekes familie. Jan en Linda zijn niet overtuigd van hun liefde maar later blijkt dat ze alle twee fout waren. Mieke probeert samen met Bart hun vader te overtuigen van Niko zijn kwaliteiten. Maar die laatste draait na verloop van tijd ook bij. Ze wil samen met Niko op reis maar Niko heeft vliegangst. Hij wil een camionette kopen en deze restaureren tot camper. Hierbij komt hij in contact met Glenn. Deze laatste ontvoert Mieke. Zij en Niko zullen een strijd op leven en dood moeten voeren om te kunnen overleven.
21. Hij werd vooral populair door wedstrijden die hij bijna won. In de Ronde van Frankrijk van 1968 leek op de laatste dag de tijdritspecialist uit de Belgische Kempen met een voorsprong van 16 seconden op Jan Janssen bijna zeker van zijn zaak. Maar dat pakte dus heel anders uit. Herman Van Springel blokkeerde in de slotfase, terwijl Janssen juist toen pas goed op stoom kwam. Het kostte Van Springel de eindzege: hij kwam 38 seconden tekort voor de Tourzege. Hij werd ook nog eens tweede in de Ronde van Italië (1971) en derde in de Ronde van Spanje 1970. Hij pakte ook twee keer naast de zege in Paris-Roubaix. Bij het Wereldkampioenschap van 1968 stuitte hij op de Italiaan Vittorio Adorni en moest hij genoegen nemen met de zilveren medaille.
22. Het spel is sterk te vergelijken met de andere spellen uit de Just Dance-reeks. De speler moet zo goed de bewegingen van choreografen nadoen om punten te scoren. Nieuwe aspecten in Just Dance 4 zijn de Just Sweat Mode, bonus choreografieën (zogenaamde Dance Mash-up's) voor de nummers en een Puppet Master Mode exclusief voor de Wii U, waar een speler de Wii U GamePad bedient om de choreografieën te beheren. De modes Simon Says Mode, Playlists, Medley, Speed Shuffle en de 8 Player Mode zijn verwijderd in Just Dance 4.
23. De sporen zijn ingericht om bijna alleen doorgaande treinen te verwerken. Behalve voor de S-Bahn sporen aan de noordkant, zijn de sporen per richting gesplitst. De zuidelijke sporen worden gebruikt voor de treinen naar de zessporige Hohenzollernbrücke over de Rijn. De treinen in de westelijke richting gebruiken de noordelijke sporen en de weinige treinen die keren gebruiken de middensporen van het station. Aan de westzijde van de sporen complex zijn er gescheiden verbindingen (richting west / hoog, richting oost /laag) op alle aansluitende spoorlijnen, zodat er geen kruisende treinbewegingen zijn. Deze richtingscheiding wordt gehandhaafd tot voorbij het Köln-Deutz station. De S-bahn sporen worden naast de S-bahn ook gebruikt voor lokale treinen en doen niet mee met de richtingsscheiding.
24. Als Violet de hoofdrol moet spelen in een toneelstuk wordt het plan van Olaf en zijn bende duidelijk. Violet moet in het toneelstuk trouwen met Olaf, maar de wezen ontdekken dat het een echt huwelijkscontract is. Zo kan Olaf het fortuin van de kinderen stelen. Om Violet te dwingen laat hij Roosje opsluiten in een kooi. Violet tekent en Olaf denkt gewonnen te hebben. Maar Violet ondertekende het contract met haar linkerhand, waarmee het ongeldig is. Graaf Olaf wordt ontmaskerd, maar weet te ontkomen.
25. Voor aardgas wordt het aantal kubieke meter daarenboven omgerekend naar dat van gas met een calorische bovenwaarde van 35,17 MJ per kubieke meter. Bij een gas dat bijvoorbeeld een 5% hogere calorische waarde heeft dan normaal, wordt 5% meer normaal kubieke meters in rekening gebracht. Bij de "groothandel" in aardgas worden de hoeveelheden tegenwoordig niet meer in kubieke meters maar in kilowattuur verrekend.
26. Orléans werd gesticht tijdens de regering van de Romeinse keizer Aurelianus, en van zijn naam is de naam van de stad afgeleid. Ten tijde van de Merovingen werd Orléans korte tijd een zelfstandig koninkrijk (511-613). Later werd het de zetel van een graafschap, maar tegen het einde van de Middeleeuwen werden de heren van Orléans weer tot hertog verheven.
27. Bij de totstandkoming van het Verenigd Koninkrijk der Nederlanden waren er vier drielandenpunten. Het eerste was het huidige drielandenpunt van Duitsland, Luxemburg en Frankrijk bij het Duitse Perl. Hier stond grenspaal 1. Het tweede en derde drielandenpunt waren tussen Nederland, Neutraal Moresnet en Pruisen. Het vierde drielandenpunt lag tot 1866 iets ten noorden van Gronau, met de koninkrijken Pruisen en Hannover. Het is nog te herkennen aan de nummering van de grenspalen: het punt wordt gemarkeerd door paal 862, die tevens paal 1 is. Nederland grenst nu op dat punt aan de deelstaten Noordrijn-Westfalen en Nedersaksen.
28. Op 22 maart 2012 kwam zij in opspraak, omdat ze niet transparant zou zijn geweest over de kosten om de Olympische Spelen naar Nederland te halen in 2028. Voor minister Schippers was het argument om het bedrag van 8 miljard niet te noemen het feit dat het noemen van een som van bedragen, 17 jaar voor aanvang van de Spelen, volstrekt willekeurig zou zijn.
29. De derde trainingsweek begint met het maken van de nieuwe selectiefoto's, waarbij ook Aissati deelneemt.[19] Een contract voor Aissati lijkt aanstaande, maar wordt nog niet definitief.[20][21] Ondertussen lijkt de transfer van Büttner naar Southampton FC voorlopig niet door te gaan.[22] Van der Sman traint als vierde keeper mee met de selectie. Op woensdag vertrekt de selectie naar Bulgarije voor de eerste Europa League wedstrijd, tegen Lokomotiv Plovdiv. Aissati en Büttner zijn niet mee, Van de Streek mist het vliegtuig.[23] De wedstrijd eindigt in een 4-4 gelijkspel. Op vrijdag keert de selectie weer terug naar Nederland, terwijl in Nyon de loting voor de derde voorronde van de Europa League plaatsvindt.[24]
30. Er is wat voor te zeggen om de woorden 'militair piloot' te vervangen door 'vlieger', zoals bij de Nederlandse luchtmacht gebruikelijk is. Maar weet de lezer direct dat het bij een vlieger om een militair gaat? Als dat niet zo is, zou het woord militair gehandhaafd moeten worden, waarbij het niet zoveel uitmaakt of het wordt gevolgd door het woord piloot of vlieger. Er is nog een andere reden om het woord militair te handhaven. Als er ook nog een artikel wordt gemaakt over de 'Заслуженный военный штурман Российской Федерации' (Honoured Military Navigator of the Russian Federation), is het woord militair gewenst, omdat je anders niet weet dat het om een militaire onderscheiding gaat.
Bij de vertaling van valour, bravery en courage zou ik het probleem van de twee opeenvolgende woorden met -heid (wat inderdaad niet fraai is) oplossen door de woordvolgorde te veranderen: heldhaftigheid, moed en dapperheid. Heldhaftigheid wijzigen in heroïek zou niet mijn keuze zijn.
31. Met de eerste staatshervorming (1970) ontstonden in België gewesten en cultuurgemeenschappen. Eén van die nieuwe cultuurgemeenschappen is de Duitse Cultuurgemeenschap. Anders dan de Franse en de Nederlandse Cultuurgemeenschap, werden de leden van de Duitse cultuurgemeenschapsraad rechtstreeks verkozen (voor het eerst in 1974). De bevoegdheid van de gemeenschap bleef evenwel beperkt: zo had men vaak een slechts adviserende rol, naast enkele kleinere bevoegdheden zoals het vastleggen van het aantal lesuren Frans dat op school wordt onderwezen. De Rat der deutschen Kulturgemeinschaft (RdK) kwam voor het eerst bijeen in 1973 - de leden waren dan nog aangeduid op basis van de uitslag van de nationale verkiezingen. Op een eigen gemeenschapsregering bleef het wachten tot 1984. Tot die datum lag de voogdij eerst bij de federale minister van Binnenlandse Zaken en later bij de Vlaamse en Franstalige minister van Cultuur. Een jaar vroeger was de cultuurgemeenschap hernoemd tot Duitstalige Gemeenschap (DG).[2] [3]
32. Uiteindelijk besloot men om enkel het deel tot aan station Brandenburger Tor, met als tussenstation Bundestag, als pendellijn met het nummer U55 in gebruik te nemen. Door problemen met de voltooiing van het station Brandenbuger Tor, liep dit project nog eens vele jaren vertraging op en kon de lijn pas op 8 augustus 2009 worden geopend. De lijn wordt enkelsporig bereden, totdat de verlenging naar Alexanderplatz (U5) gereed is.
33. Het graafschap Limerick ligt aan de westkant van Ierland, met County Clare ten noorden, County Cork ten zuiden, en County Kerry ten westen ervan. De Shannon stroomt via de stad Limerick naar de Atlantische Oceaan. Omdat het estuarium van de Shannon niet diep genoeg is ligt de belangrijkste havenstad een aantal kilometer ten westen van Limerick, bij Foynes.
34. Tot 1954 werden alle wedstrijden die deel uit maakten van de Isle of Man TT verreden op de Snaefell Mountain Course, een 60 km lang stratencircuit dat over een groot deel van het eiland gaat. Daarbij werd door dorpen en steden en over de flanken van de berg Snaefell geracet. De zwaardere klassen, de 350 cc Junior TT en vooral de 500 cc Senior TT kenden een groot deelnemersveld en bovendien kenden ze een interval-start en een groter aantal ronden dan de lichte 125 cc Ultra-Lightweight TT en de 250 cc Lightweight TT. In de zware klassen bleven daardoor voortdurend motorfietsen aan het publiek voorbij rijden. De lichtere klassen waren veel minder interessant voor de toeschouwers. Daar kwam nog bij dat vooral de Italiaanse merken zich inzetten in de lichte klassen, maar omdat de eigen coureurs geen of weinig kans hadden om de Mountain Course te leren kennen, waren ze gedwongen Britse coureurs in te zetten. Er was een situatie ontstaan waarin de Italiaanse merken in alle klassen de overhand kregen in het wereldkampioenschap wegrace, maar met Britse motorcoureurs. Voor de lichte klassen was de Isle of Man TT van groot belang, omdat het hele wereldkampioenschap slechts drie of vier wedstrijden telde. De organisatie van de Isle of Man TT had er dus belang bij de lichte klassen interessanter te maken voor het publiek én voor de buitenlandse deelnemers, waaronder in 1954 ook de Duitsers met hun NSU's en DKW's gerekend moesten worden.
35. Santa Ana is een gemeente in de Filipijnse provincie Cagayan op het eiland Luzon. Hoewel het grootste deel van de gemeente op het eiland Luzon ligt, behoren ook enkele eilandjes voor de kust tot de gemeente. De grootste hiervan is Palaui. Bij de laatste census in 2007 had de gemeente bijna 26 duizend inwoners[2].
36. In 2002 werd ze adviseur van Nicolas Sarkozy en werkte ze aan de wet Prévention de la délinquance ('preventie van jeugdcriminaliteit'). In december 2006 werd ze lid van het UMP en op 14 januari 2007 woordvoerder van Sarkozy, die op die dag de officiële kandidaat namens het UMP voor de Franse presidentsverkiezingen 2007 werd.
37. Leen Potappel werd geboren als zoon van Marinus Potappel en Johanna Suurland. Als kind stond hij bekend als melancholiek, teruggetrokken en stil. Vanaf zijn kleutertijd tobde hij met diverse geloofsvragen. Op twaalfjarige leeftijd durfde hij te stellen dat hij de waarheid van het geloof had ingesloten in zijn hart en behouden was, iets wat op een zo jeugdige leeftijd voor bevindelijk-gereformeerde kringen uitzonderlijk is. Kort na deze bekering overleed zijn moeder, waarna hij deels werd opgevoed door zijn grootmoeder. Potappel werd vervolgens op jonge leeftijd ouderling van de Oud-Gereformeerde Gemeente in Stavenisse.[1]
38. Door zijn blessure miste Söderling de Australian Open en begon hij het seizoen pas in februari. Hij haalde meteen mooie resultaten, met een kwartfinale in Marseille en twee finaleplaatsen na elkaar, op het ATP-toernooi van Rotterdam, die hij verloor van Michaël Llodra en op het ATP-toernooi van Memphis, waar hij verloor van de Belg Steve Darcis. In de aanloop naar Roland Garros nam hij met het Zweedse team deel aan de World Team Cup. Hij won zijn vier enkel- en dubbelmatchen en legde zo de basis voor de Zweedse overwinning. Söderling was nog maar de derde speler die in het toernooi vier enkel- en dubbelmatchen kon winnen, na John McEnroe in 1984 en Fernando González in 2003. Op Roland Garros haalde hij de derde ronde. Söderling verloor van thuisspeler Julien Benneteau. Op Wimbledon verloor hij in de tweede ronde van Roger Federer. Tijdens de zomer haalde hij de kwartfinale in Båstad. Hij nam die zomer ook deel aan de Olympische Spelen in Peking. Hij werd op het olympisch tennistoernooi zowel in het enkel- als dubbelspel meteen in de eerste ronde uitgeschakeld. In het enkelspel verloor hij van de Fransman Gilles Simon en in het dubbelspel verloor hij met partner Jonas Björkman van het Spaanse duo Rafael Nadal en Tommy Robredo. Ook op de US Open lag hij er meteen in de eerste ronde uit. Na deze teleurstellende resultaten brak Söderling met zijn trainer Peter Carlsson en nam hij ex-proftennisser Magnus Norman tijdelijk onder de arm. Tijdens de laatste maanden van het seizoen haalde hij de finale van het ATP-toernooi van Stockholm (verlies tegen David Nalbandian) en won hij voor de tweede maal het ATP-toernooi van Lyon door in de finale Julien Benneteau te kloppen. Onderweg had hij in de kwartfinale ook Andy Roddick en in de halve finale Gilles Simon, beide toptienspelers, verslagen. Het was zijn eerste toernooizege in drie jaar. Söderling eindigde het jaar voor het eerst in de top twintig, op plaats 17. Söderling maakte ook bekend dat vanaf het nieuwe jaar Norman zijn trainer zou zijn.
39. De groep werd ontdekt door de radioproducent Joe Calloway, die hen hoorde zingen terwijl hij zich voorbereidde op een nieuwsuitzending vanuit de gevangenis. Op initiatief van Calloway trad de groep in een van de uitzendingen op en zo werd de aandacht getrokken van Sam Phillips van Sun Records. Frank G. Clement, de gouverneur van Tennessee, was een groot liefhebber van hun muziek en gaf de groep verlof om met Phillips muziek op te nemen in de Sun Studio.[1] Enkele weken later werd de single "Just Walkin' in the Rain" uitgebracht en al gauw werden hier 50.000 stuks van verkocht.
40. De eerste nederzettingen die tot de oorsprong van Bologna kunnen worden gerekend dateren uit de eerste eeuw vóór Christus. In eerste instantie was zij een belangrijk stadscentrum van de Etrusken en de Kelten, en daarna voor de Romeinen. In de middeleeuwen fungeerde zij als een vrije stad (voor meer dan een eeuw was zij qua bevolkingsomvang de vijfde stad van Europa). Bologna heeft een groot artistiek en cultureel stadscentrum, echter een eyecatcher heeft zij niet waardoor het massatoerisme uitblijft. Het homogene stadscentrum is met haar typische oude-stad-structuur gevuld met goed bewaarde monumenten en bouwwerken uniek.
41. De groep werd in 1971 opgericht door Joe Zawinul (piano en synthesizers) en Wayne Shorter (saxofoon), die eind jaren zestig bij Miles Davis hadden gespeeld. In 1959 hadden ze al eens korte tijd samen in de band van Maynard Ferguson gezeten. Tien jaar later ontmoetten ze elkaar weer, bij de opnamen van de Miles Davis-albums In a Silent Way en Bitches Brew. Ze besloten toen hun eigen band op te richten. De overige leden van de eerste bezetting waren Miroslav Vitouš (basgitaar en contrabas), Alphonse Mouzon (drums) en Airto Moreira (percussie). Later maakten onder anderen Peter Erskine, Alex Acuña, Manolo Badrena en Dom Um Romão deel uit van de band.
42. Aanvankelijk werden het stationsgebouw en de overkapping architectonisch van elkaar gescheiden behandeld. Het stationsgebouw fungeerde als blikvanger, waar de stationskap achter verscholen ging. De functie van een station als exponent van het moderne railvervoer werd als het ware gecompenseerd door het teruggrijpen op klassieke "machtsarchitectuur". Deze functie werd soms tot op het voorplein voortgezet: het (vorige) station Euston in Londen had een Dorische toegangspoort die later een zodanige hindernis bleek te vormen voor het verkeer dat bij de bouw van het nieuwe station in de jaren '60 van de twintigste eeuw tot sloop van het negentiende-eeuwse station werd besloten. In Nederland werden tussen 1840 en 1860 in deze stijl diverse monumentale treinstations gebouwd die geen lang leven beschoren waren vanwege veranderende eisen. Zo werd het Amsterdamse station Willemspoort, in classicistische stijl gebouwd, na 36 jaar dienst in 1878 alweer gesloopt om plaats te maken voor een groter station. Iets soortgelijks gebeurde met het Rotterdamse station Delftse Poort, kortweg DP, de voorloper van het huidige Centraal station. Station Delftse Poort werd in 1858 gebouwd als neogotisch kopstation, ter vervanging van een tijdelijk station; toen in 1877 begonnen werd tot het doortrekken van de Oude Lijn naar Dordrecht en Antwerpen moest het wegens zijn ligging gesloopt worden, waarna een nieuw station ten noordwesten van het oude werd gebouwd in een aanzienlijk bescheidener stijl.
43. Catherine Helen Dahlheimer Hagel (Dayton, 28 november 1894 – New Hope, 6 december 2008) was een Amerikaanse eeuwelinge. Bij haar overlijden was ze, met haar leeftijd van 114 jaar en 8 dagen, officieel de derde oudste nog levende persoon ter wereld. In februari 2008 werd Hagel de oudste persoon ooit van de staat Minnesota. Zij nam toen het record over van haar schoonzuster Delvina Dahlheimer. Hagel was landbouwster en bleef werken tot ze 100 jaar was, toen zij naar het North Ridge Care Center in New Hope ging, waar ze een grote tuin verzorgde, naaiwerk deed, quilts maakte en verwanten bezocht. Haar vader, die in de jaren 1950 stierf, werd 95 jaar. Samen met haar echtgenoot John, die in 1966 overleed op 74-jarige leeftijd, had zij 11 kinderen, van wie er begin 2008 nog 9 in leven waren. Haar oudste dochter, Cecilia Gulczinski, was 90 jaar toen haar moeder stierf.
44. Ook dit ontwerp werd op 25 juli 1942 afgewezen, dit keer voor een krachtigere oplossing: het plaatsen van een 150 mm sFH 18 L/30 houwitser op de speciaal ontworpen Geschützwagen III/IV, die delen van de PzKpfw III (rij- en stuursysteem) en PzKpfw IV chassis (ophanging en motor) combineerde. Hetzelfde chassis werd ook gebruikt voor de Nashorn tankjager. Het prototype werd in oktober 1942 aan Hitler gepresenteerd
45. motivaties en ervaringen centraal stonden. Vervolgens werd hen een deel van de zoektocht naar het familielid op een scherm getoond, waarna het interview werd voortgezet. Na het laatste deel van de documentaire te hebben gezien werden de vermiste familieleden op het podium geroepen en volgde een emotionele omhelzing.
46. Indien er zich bij de bekering van een heiden een ex aequo van bekeringswaarden voordoet, dan wint diegene met de paus. Indien de paus niet werd gelegd (bij deze heiden), dan wint de speler met het meeste nonnen. Indien er nog steeds een ex aequo bestaat, wordt de heiden niet bekeerd. Heidenen die door niemand worden bekeerd, blijven liggen. De geestelijken die betrokken waren bij een ex aequo worden - net als de andere gebruikte geestelijken - verwijderd en naast de gedekte stapel geestelijken gelegd.
47. Het huidige Landstede Basketbal vloeit voort uit Red Giants uit Meppel, dat sinds 1987 in de Eredivisie speelde. Op 25 april 1995 werd bekend dat de Meppelse club vanaf het seizoen 1996/1997 naar Zwolle zou verhuizen. De toenmalige sponsor, Byte, stopte ermee en de nieuwe sponsor, Cees Lubbers, wilde na een overgangsjaar de club verplaatsen. Ook de oude sporthal voldeed niet meer aan nieuwe eisen van de NBB[1].
48. Alle sterren in een open sterrenhoop hebben ongeveer dezelfde leeftijd en chemische samenstelling. De verschillen tussen de sterren zijn enkel te wijten aan hun massa's. De meeste open sterrenhopen worden gedomineerd door enorme blauwe sterren van het O- of B-type, die zeer lichtgevend maar kortlevend zijn. Een analyse van het licht van een open sterrenhoop kan leiden tot een schatting van zijn leeftijd door te kijken naar de verhoudingen tussen blauwe, gele en rode sterren. Hoe meer blauwe sterren, hoe jonger de sterrenhoop is. De uniformiteit van de sterren van zo'n sterrenhoop maken open sterrenhopen ideale tests voor modellen van stellaire evolutie, want wanneer men de sterren van zo'n sterrenhoop met elkaar vergelijkt, zijn de meeste parameters dezelfde. Hierdoor is het testen van het model eenvoudiger.
49. Afghanistan vormt het noordoostelijk deel van het Hoogland van Iran. Het land heeft vele steil hellende bergen en uitlopers van het Hindoekoesj-hooggebergte, (met toppen hoger dan 7300 m) in het centrum van het land. De hoogste berg is de Noshaq (7492 m). Er zijn echter, binnen de bergwaaiers en op hun randen, vele vruchtbare valleien en vlaktes. In het zuiden, en in het bijzonder in het zuidwesten, zijn grote woestijnen in het Helmendbekken, waaronder de gebieden van Seistan en Registan. In het noorden, tussen de centrale bergketens en de rivier Amu Darja liggen de hooglanden van Badachsjan, Afghaanse Turkistan, de vlakte van Amu Darja, en de rijke vallei van Hari Rud (Arius) in de noordwestenhoek van het land (het hart van het oude Ariana). In het midden van het land ligt het nationaal park Band-e Amir.
50. De groep heeft de status van familie gekregen dankzij een discussie die is aangezwengeld door Lafontaine en Fibiger in 2005 en 2006.[1][2] Deze auteurs deden kort na elkaar twee voorstellen, omdat geconstateerd werd dat de familie van de uilen (Noctuidae) in de toenmalige indeling niet monofyletisch was. Bij het ene voorstel zou de familie Noctuidae flink uitgebreid worden, in het andere zou er juist een deel worden afgesplitst en met de beervlinders en donsvlinders tot de nieuwe familie Erebidae worden gemaakt. Aanvankelijk kreeg de uitbreiding van de uilen meer steun, maar later keerde het tij nadat de keuze ondersteund werd door moleculair onderzoek.[3] Bijvoorbeeld Fauna Europaea heeft de familie Erebidae erkend.[4] Veel bronnen houden nog de oude indeling aan.
51. Tweekleppigen (Bivalvia) zijn een klasse van weekdieren (Mollusca) die steeds een schelp hebben die uit twee met een scharnier gelede kleppen bestaat. Sommige soorten, zoals Barnea candida, vertonen naast de twee kleppen nog één of meerdere accessorische schelpstukken. Ze kunnen identieke kleppen hebben (gelijkkleppig) of ongelijke kleppen (ongelijkkleppig). Als de umbo (de bolle top van de klep) zich op de middellijn van de schelp bevindt, worden de kleppen gelijkzijdig genoemd. Bevindt de umbo zich voor of achter de middellijn, dan is de schelp ongelijkzijdig.
52. Na de lagere school werd hij gezel bij een slotenmaker. Zijn meesterproef was een Chubbslot, waarmee hij een gemeentelijke subsidie verkreeg om een werktuigbouwkundige studie aan de technische hogeschool van Augsburg af te kunnen maken. Na zijn afstuderen in 1855 werkte hij vier jaar lang bij de Neurenberger machinefabriek Cramer und Klett.
53. Duyschot was werkzaam bij het beroemde orgelmakersbedrijf van Van Hagerbeer. Duyschot werd bekend toen hij in 1670 de ombouw van het grote orgel van de Nieuwe Kerk te Amsterdam voltooide, een ombouw die door de laatste Van Hagerbeer, Jacobus, was begonnen, en bedoeld was om het orgel meer volume te geven. De daartoe toegepaste middelen, het verdubbelen van het aantal pijpen per toets, werd tot in de 19e eeuw gebruikt om orgels meer kracht te geven.
54. Maar de gemeenten Maastricht en Lanaken wilden sinds het begin van de 21e eeuw van het verdrag af aangezien op de plek waar het kanaal zou moeten lopen grond is gereserveerd. Deze grond willen beide buurgemeenten graag gebruiken voor economische ontwikkelingen.[1] De Belgische stad Luik is echter bang dat ze, bij het schrappen van de aanleg van het kanaal, in de toekomst niet meer goed bereikbaar zal zijn voor grote schepen.[2]. Op 27 februari 2013 werd er een definitief verdrag ondertekent waarin beide landen aangaven niet meer verder te gaan met plannen voor het Cabergkanaal, de redenen hiervoor waren drieledig: De aanleg zou een tienvoud kosten van de winst die het op zou leveren; Er was tussen het Julianakanaal en het Albertkanaal een hoogteverschil dat alleen maar met een sluis te overwinnen viel; Het kanaal stond de ontwikkeling van het grensoverschrijdende bedrijventerrein Lanakerveld in de weg.
55. Roofvliegen (Asilidae) zijn een familie van tweevleugeligen met ca 7100 beschreven soorten. Alle roofvliegen hebben 3 'bijogen' (ocelli) tussen hun twee facetogen, sterke spinachtige poten en een 'borstelsnor'. Met hun korte sterke zuigsnuit (proboscis) steken zij hun prooi en spuiten neurotoxische en proteolytische enzymen naar binnen die hun prooi verlammen en hun ingewanden doen verteren. De roofvlieg zuigt vervolgens de vloeibaar geworden inhoud van zijn slachtoffer door de proboscis naar binnen.
56. Eenoogkreeftjes hebben net als alle kreeftachtigen een kop, borststuk en achterlijf, waarbij de kop en het borststuk zijn vergroeid. Dit zogenaamde kopborststuk is bij de eenoogkreeftjes bol van vorm. Het staart-achtige achterlijf is meer langwerpig van vorm.[1] Eenoogkreeftjes lijken sprekend op elkaar. Ze verschillen van elkaar in de details, zoals het aantal rijen haarachtige structuren op de verschillende delen van het lichaam of de vorm va de pootjes. Veel soorten zijn vrijzwemmend en leven van diertjes of planten.[1] Andere leven parasitair op gewervelde dieren zoals vissen. Parasitaire eenoogkreeftjes hebben vaak sterk aangepaste lichaamsvormen.
57. Het eerste huis op deze plaats werd waarschijnlijk rond 1589 gebouwd door Achatius van Dohna. Het werd het “Neuen Haus” (Nieuwe Huis) genoemd. De opvolger van dit huis was een landhuis in Renaissancestijl naar 17e-eeuws Nederlands voorbeeld. Het werd in opdracht van Abraham van Dohna gebouwd. Hij was vestingbouwmeester en leidde zelf de bouw. In 1625 werden er lindebomen geplant langs de oprijlaan waarvan er tegenwoordig nog een paar over zijn. Abraham van Dohna liet in 1627 nog een grote zaal aanbouwen voor zijn omvangrijke bibliotheek. Het landhuis werd in de oorlog met Zweden verwoest maar weer herbouwd en werd later het centrale deel van het barokke slot.
58. Na het opbreken van het supercontinent schoof Zuid-Amerika naar het noordwesten, waar het uiteindelijk in botsing kwam met het huidige Noord-Amerika. Over wat nu de landengte van Panama is, ontstond een trek van dieren van Zuid naar Noord en omgekeerd. De Great American Biotic Interchange (grote Amerikaanse biologische uitwisseling) was het gevolg; vele planten- en diersoorten in het zuiden konden deze nieuwe vijanden en vooral de concurrentie niet het hoofd bieden en stierven uit. Daarnaast waren er ook planten en dieren uit het zuiden die zich succesvol in Noord-Amerika wisten te vestigen zoals de Virginiaanse opossum en de gordeldieren.
59. De wielersport is een verzamelnaam voor alle sporten waarbij gebruik wordt gemaakt van een fiets. Voor de fietssporten waarbij het op snelheid aankomt - en dat zijn de meeste - wordt ook de term wielrennen gebruikt. Er zijn verschillende takken binnen de wielersport. Binnen elke tak draagt de wereldkampioen op een bepaald onderdeel altijd de regenboogtrui. De UCI is de wereldwijde overkoepelende organisatie binnen de wielersport.
60. De rupsen hebben een duidelijk herkenbare manier van voortbewegen: eerst wordt het achterlichaam tot aan de borst opgetrokken, zodat de rups de vorm van de Griekse letter omega heeft. Daarna wordt het voorlichaam vooruit geschoven, zodat de rups weer recht ligt. Hierna wordt het achterlichaam weer opgetrokken zodat het lichaam weer bol "gespannen" staat. Hieraan ontleent de familie haar Nederlandstalige naam.
61. De vraag voor welke werkzaamheden men een monumentenvergunning nodig heeft is niet eenvoudig te beantwoorden. Normaal onderhoud mag altijd zonder vergunning worden uitgevoerd, dus het is absoluut niet zo - zoals soms wordt beweerd - dat men voor elke spijker in de muur een vergunning moet aanvragen. De grens tussen normaal onderhoud en een wijziging is echter niet eenvoudig te trekken. Herstelt men enkele voegen, dan is dat normaal onderhoud, voegt men een hele gevel, dan is dat een wijziging. Schilderen in dezelfde kleur als bestaand is normaal onderhoud, in een andere kleur is een wijziging. Gevelreiniging, hydrofoberen, en het aanpassen van kozijnen en beglazing (bijvoorbeeld enkel glas vervangen door isolerend glas) is altijd een wijziging waarvoor men een vergunning nodig heeft. Wil men een keukeninrichting van vijftien jaar oud vervangen door een moderne, dan zal dat meestal als normaal onderhoud worden beschouwd. Dan is geen vergunning nodig. Gaat het echter om een waardevolle historische keukeninrichting, dan zal men daarin niet zonder vergunning mogen wijzigen. De grens tussen onderhoud en wijzigen blijft echter moeilijk te trekken. In twijfelgevallen doet men er daarom goed aan om vooraf bij de gemeente te informeren. Als men wijzigt zonder monumentenvergunning kan het werk door de gemeente stilgelegd worden en kan worden geëist dat de wijzigingen ongedaan worden gemaakt. Goed overleg met de gemeente (ruim van tevoren!) kan veel narigheid voorkomen.
62. Een van de meest kenmerkende eigenschappen van de Hymenoptera is de zorg voor het nageslacht (broedzorg). Vrijwel alle soorten leggen een voedselvoorraad aan voor de jongen of brengen deze groot in een kolonie. Sommige soorten leggen alleen een ei in een geschikt soort blad, andere soorten slepen een voedselvoorraad naar een afgeschermde cel en zetten hier de eitjes af. Kolonievormende soorten voeren de jongen en verdedigen ze tegen gevaar. Er zijn ook broedparasieten, zoals bepaalde hommels en bijen die zelf geen nest maken maar de eitjes afzetten bij de eitjes van een andere soort. Hierdoor hoeven ze geen voedsel voor de larve te verzamelen; deze eet eerst de eitjes van de 'gastheer' op en doet zich daarna tegoed aan de door de gastouders aangelegde voedselvoorraad.
63. De PlayStation 4 zal gebruik maken van een aangepaste "accelerated processing unit" (APU) ontwikkeld door AMD in samenwerking met Sony. De PS4-APU is een chip die processor (CPU) en videogeheugen (GPU) combineert, evenals een geheugencontroller en videodecoder. De CPU zal bestaan uit acht x86-64-kernen, gebaseerd op de toekomstige Jaguar CPU-architectuur van AMD. Deze processor moet het beter gaan doen dan de Celprocessor van de PlayStation 3, die krachtig was maar ook erg moeilijk om mee te werken voor ontwikkelaars. De GPU zal bestaan uit 18 computereenheden die samenwerken om een theoretische piek van 1,84 TFLOPS te bereiken. Deze rekenkracht kan worden gebruikt voor zeer gedetailleerde grafische beelden, natuurkundige simulaties of een combinatie van de twee. Er wordt tevens een secundaire chip inbegrepen in de PS4, die online functies zoals downloaden, uploaden en sociale gameplay op zich neemt. Deze taken kunnen hierdoor moeiteloos worden gedraaid op de achtergrond, tijdens het spelen of terwijl het systeem in de slaapstand staat.
64. Op voorspraak van de koning van Frankrijk werd hij in 1344 door paus Clemens VI benoemd tot bisschop van Luik. In 1365 werd hij aartsbisschop van Keulen, nadat zijn neef Adolf (II als bisschop)van der Mark, graaf van Kleef geworden was. In 1366 duidde hij Kuno van Falkenstein aan tot coadjutor en droeg hem alle wereldlijke en geestelijke macht over, nadat het domkapittel protesteerde over de hoge schadevergoeding die zijn neef verkregen had bij zijn vertrek.
65. Nimbus 3, 3D, 3DM De Nimbus 3 is een 1 zitter maar de Nimbus 3D is een tweezitter. De Nimbus 3 is ontworpen om te vliegen met 22,9 meter spanwijdte en met 24,5 meter spanwijdte. Later werd het mogelijk om de 24,5 meter vleugel verlenging nog langer te laten maken zodat de totale spanwijdte op 25,5 meter uit kwam. Hierdoor werden de vliegeigenschappen verbeterd. De 1 zitter was te bestellen met een Turbo de Nimbus 3T. Eind jaren 80 van de vorige eeuw heeft een eigenaar in een Nimbus 3 een zelfstartmotor gebouwd, dit vliegtuig vliegt nog steeds. De allereerst gebouwde Nimbus 3 die later om gebouwd is naar de eerste turbo vliegt op dit moment in Nederland. De Nimbus 3D was ook te bestellen met een turbo, de Nimbus 3DT en ook met een zelfstartmotor de Nimbus 3DM.
66. Een trui voor kip Saar is een korte film, geproduceerd in het kader van Gast van het jaar voor het Nederlands Film Festival 2007. De gast van het festival wordt in de gelegenheid gesteld om iets speciaals te doen. Burny Bos koos dit jaar ervoor om een kinderboekje dat hij ooit schreef om te laten zetten in een korte film. Gedurende de eerste vier dagen van het festival werd er een deel van het verhaal verfilmd en gemonteerd. Gedurende de opnamedagen werd 's avonds het deelresultaat getoond en besproken tijdens de talkshow, gepresenteerd door Matthijs van Nieuwkerk. Na vier dagen volgde de montage, de muziekcompositie en de mixage. Aan het eind van het festival beleefde de film zijn première.
67. Het is de oudste kolonie van de voormalige Australische kolonies van het Verenigd Koninkrijk. De kolonie is gesticht in 1788 en omvatte oorspronkelijk veel meer van het Australische vasteland. In die tijd heette de westelijke helft van de kolonie Nieuw-Holland en de oostelijke helft Nieuw-Zuid-Wales. Nieuw-Holland werd wel vanuit Sydney bestuurd.
Gedurende de negentiende eeuw werden er grote gebieden afgescheiden om de Britse kolonies Van Diemen's Land (Tasmanië) (1825), Victoria (1851), Queensland (1859) en Zuid-Australië (1836) (dat in die tijd ook het Noordelijk Territorium omvatte) te vormen. Deze kolonies en West-Australië stemden in 1901 om samen verder te gaan als het Gemenebest van Australië.
68. In België wordt er geen strikt onderscheid gemaakt tussen profvoetbal en amateurvoetbal. Er bestaan twee niveaus die men met de Nederlandse term 'betaald voetbal' zou kunnen aanduiden: de eerste klasse en de tweede klasse. In België is de term Profliga algemeen verspreid, eerder dan "betaald voetbal". De onderliggende niveaus derde klasse, nationale Bevordering en de provinciale reeksen kunnen als niet-betaald worden aangemerkt. Ook in deze lagere afdeling treden echter veel spelers als niet-amateur aan of krijgen ze vergoedingen.
69. In Nederland gelden anno 2013 nog dezelfde leeftijdsgrenzen als in België. De leeftijdsgrenzen gelden niet voor schenken van alcoholhoudende dranken in de privésfeer. Verder is op 1 januari 2013 de Wijzigingswet Drank- en Horecawet[1] in werking getreden. Deze wet bepaalt onder meer dat het voor jongeren onder 16 jaar verboden is om op openbaar toegankelijke plaatsen alcoholhoudende drank bij zich hebben of voor consumptie gereed te hebben, behalve op plaatsen waar alcoholhoudende drank voor gebruik elders wordt verkocht. Een jongere die in een supermarkt met drank naar de kassa gaat is dus nog niet strafbaar, dit om de verantwoordelijkheid van de ondernemer om verkoop te weigeren te onderstrepen. Een jongere die op straat alcohol bij zich heeft is wel strafbaar.
70. Steden met meer dan 100.000 inwoners horen meestal niet bij een Landkreis en zijn zelf voor de betreffende diensten verantwoordelijk. Zulke steden worden Kreisfreie Stadt of (in Baden-Württemberg) Stadtkreis genoemd. Een Landkreis is dus de bestuurlijke laag tussen de gemeenten en de Regierungsbezirke, voor zover die in de betreffende deelstaat bestaan. In geheel Duitsland zijn er een kleine driehonderd Landkreise. In dun bevolkte gebieden heeft een Landkreis maar ruim 50.000 inwoners, terwijl de grootste Landkreise meerdere honderdduizend inwoners tellen.
71. De meeste slangen hebben een onopvallende kleur die lijkt op de natuurlijke ondergrond. Er zijn ook slangen die duidelijk afstekende kleuren hebben, maar desondanks volledig wegvallen tegen hun omgeving. Voorbeelden hiervan zijn de pofadders en de zwart-wit gebandeerde Vermicella annulata uit Australië. Sommige giftige soorten hebben juist felle kleuren, zodat vijanden weten dat ze moeten oppassen. Er zijn ook onschuldige soorten die gevaarlijke soorten in kleur en vorm imiteren: dit wordt mimicry genoemd. Dit verschijnsel gaat ver: er zijn zelfs hagedissen die slangen imiteren, zoals de zwartkopschubpoothagedis, die de Australische taipan (een zeer giftige slang) niet alleen in kleur maar ook in dreiggedrag imiteert. Sommige slangen kennen een sterk uiteenlopende kleurvariatie, van 'normale' kleuren als bruin en groen tot roze, rood, oranje en blauw. Vaak zijn deze kleuren in gevangenschap gekweekt, maar er zijn ook slangen met een natuurlijke variatie. Voorbeelden zijn de kousenbandslangen uit het geslacht Thamnophis.
72. Michel Clemenceau was de zoon van Georges Clemenceau (1841-1929), die meerdere malen premier was geweest. Michel Clemenceau was van beroep technisch ingenieur. Hij nam deel aan de Eerste Wereldoorlog en werd tijdens de Tweede Wereldoorlog gedeporteerd. Na de Bevrijding was hij één van de oprichters van de conservatief-liberale Parti Républicain de la Liberté (PRL, Republikeinse Partij van de Vrijheid)[1]. Hij was voorzitter van de PRL (1945-1951) en vertegenwoordigde het departement Seine-et-Marne (1945-1951) in de Franse Nationale Vergadering (Assemblée Nationale).
73. Het waterschap was verantwoordelijk voor de vervening, drooglegging (voltooid in 1771) en later de waterhuishouding in de polder.
De polder werd in de 20e eeuw grotendeels bebouwd met wijken van groeikern Zoetermeer: het stadscentrum en de buurten De Leyens en Buytenwegh. Het uiterste westen van de polder werd minder intensief bebouwd; hier ontstond o.m. het Buytenpark, een heuvelachtig park van 100 ha dat is aangelegd op een grote vuilstort. Het uiterste noorden van de polder werd evenmin bebouwd: het werd afgegraven. Hier ligt nu de Zoetermeerse Plas.
74. Als staatssecretaris was hij onder andere belast met visserij, dierenwelzijn en mestbeleid. Hij verruimde de mogelijkheden om op kokkels te vissen in de Waddenzee en bereikte in december 2002 overeenstemming over een nieuw Europees visserijbeleid, waarbij de quota voor onder andere schol en kabeljauw werden verlaagd. Terwijl het kabinet demissionair was, trok hij door zijn voorganger ingediende wetsvoorstellen in over de huisvesting van vleeskuikenouderdieren en over een verbod op pelsdierhouderij.
75. Als staatssecretaris was hij onder andere belast met visserij, dierenwelzijn en mestbeleid. Hij verruimde de mogelijkheden om op kokkels te vissen in de Waddenzee en bereikte in december 2002 overeenstemming over een nieuw Europees visserijbeleid, waarbij de quota voor onder andere schol en kabeljauw werden verlaagd. Terwijl het kabinet demissionair was, trok hij door zijn voorganger ingediende wetsvoorstellen in over de huisvesting van vleeskuikenouderdieren en over een verbod op pelsdierhouderij.
76. Hangmatspinnen kunnen natuurlijk niet vliegen, maar toch worden ze hoog in de lucht aangetroffen, zwevend aan een lange draad (ballooning). Dit komt bij wel meer spinnenfamilies voor, maar alleen bij zeer jonge en lichte spinnetjes (spiderlings) die net het nest hebben verlaten; zie ook herfstdraad. Hangmatspinnen gebruiken hetzelfde trucje ook als volwassen spin, omdat ze zo klein en licht zijn. Dit zweven doen ze door een draad te laten vieren met de wind en als de draad lang genoeg is vliegen ze mee de lucht in. Van sommige soorten is bekend dat ze een hoogte van 10 kilometer(!) kunnen bereiken. Hierdoor zijn de hangmatspinnen belangrijke pioniersoorten en verspreiden ze zich veel sneller en verder dan andere spinnen.
77. Het jonge gezin van John en Sophia woont in een aardig huis in een buitenwijk van Londen. Het is echter zo klein dat het niet meevalt om bezoekers te ontvangen en als er gasten zijn voor het diner moeten de schalen en dergelijke zelfs op de trap of in de gang worden neergezet. Al gauw gaan de gedachten uit naar een groter huis dat ze zelf willen laten bouwen. De eisen zijn uiteraard niet gering: het moet groot zijn, maar niet te duur, op droge en hoger gelegen grond in een gezonde omgeving, boven een bron, met bomen in het noorden en uitzicht op het zuiden en gemakkelijk bereikbaar per spoor. Hoewel de adverteerders hun best doen hun aanbiedingen zeer aantrekkelijk te laten lijken, blijkt de werkelijkheid vaak anders en de ene na de andere eis verdwijnt derhalve van tafel, tot er zich iets aanbiedt wat ermee door kan. Zij nemen een architect in de arm en de onderhandelingen beginnen, waarbij zij al snel hulpeloos zijn overgeleverd aan de kennelijke deskundigheid van de man. Na aanvang van de bouw bezoekt het echtpaar de bouwplaats, waarbij hun vooral opvalt dat de kamers zo klein zijn. Hoewel de bouwers aangeven dat dat altijd zo lijkt, wordt de salon op aandringen van Sophia toch wat groter. Het werk vordert en John wordt door de bouwvakkers uitgenodigd eens boven te komen kijken. Over smalle ladders en doorbuigende planken klimmen ze naar boven en John vreest het ergste, maar de werklui lopen zwaarbeladen en fluitend rond. Als de woning uiteindelijk klaar is, zijn er toch nog wat kleine wensen: een portaal voor de voordeur, waardoor weer extra ventilatie en verlichting vereist is, wat extra's voor de bijkeuken, een watertank, een pomp, en talloze andere kleine dingen die de meerkosten stevig doen toenemen, kortom, een fikse aanslag op de portemonnee en een grote overschrijding van het budget. De verhuizing vindt plaats, maar er doen zich ook dan nog vele kleine irritaties voor die verholpen moeten worden. Op een nacht schrikt Sophia wakker en vraagt zich af waarom er geen tralies zijn voor de ramen van de kinderkamer; ze zullen er zeker een keer uitvallen. En waarom heb je de kinderkamer eigenlijk op de tweede verdieping laten aanleggen! En zo wordt de volgende dag ook het gewenste traliewerk nog aangebracht...
78. In 2006 had de zanger bij de regionale zender Omroep Brabant een eigen 13-delige reallifesoap, genaamd Het kamp van Henk Damen. Hierin werden alle voorbereidingen vertoond op het grote concert dat Damen in het Theater aan de Parade in s'Hertogenbosch zou geven. Ook werd er een deel vertoond van hoe het er thuis in huize Damen aan toegaat. In 2007 kreeg Damen de kans zijn presentatie-talent te laten zien en werd hij presentator van het Nederlandse muziekprogramma Hollandse Hitmix op Tien (Later op RTL4). Hierin konden Nederlandse artiesten optreden met hun liedjes. Wegens de overstap naar RTL4 daalden de kijkcijfers enorm en werd na een half jaar het programma stopgezet.
79. De Silk Way Rally is een rally-evenement dat vanaf 2009 jaarlijks wordt georganiseerd door de ASO, het bedrijf dat ook de organisator is van de Dakar-rally. De rally maakt deel uit van de Dakar Series en wordt gezien als het balangrijkste evenement in de voorbereiding naar de Dakar Rally. Het parcours bevindt zich sinds 2010 volledig in Rusland, voorheen leidde de rally ook door Kazachstan en Turkmenistan. De Silk Way Rally is de opvolger van de Transoriëntale rally, die in 2008 eenmalig werd verreden over grotendeels hetzelfde parcours.
80. De N6 of Route nationale 6 is een nationale weg in Frankrijk. De weg bestaat uit drie korte delen. Het eerste deel loopt van Créteil, een voorstad van Parijs, naar de N104, de buitenste ringweg van Parijs, bij Lieusaint. Het tweede deel vormt de oostelijke ringweg van Auxerre. Het derde deel vormt de verbinding tussen de N489 en de A6 bij Limonest, ten noordwesten van Lyon.
81. Veel doornstaartagamen verschillen niet veel van kleur en tekening en een goede manier om de soorten uit elkaar te houden is de staartvorm. De prinselijke doornstaartagame heeft een zeer korte, platte en stekelige staart; de stekels zijn erg lang en staan omhoog gericht. De staart is niet veel langer dan de kop en ongeveer even dik. De kop is driehoekig van vorm en enigszins pad-achtig en zoals alle doornstaartagamen heeft ook deze soort een sterk afgeplat en gedrongen lichaam; de buik is bijna ei-vormig. De kleur is bruin tot groengrijs met op de rug vaak roodbruine, donkeromzoomde vlekken en een donkere kop en staart. De staart wordt bij gevaar als slagwapen gebruikt, en een klap hiermee resulteert in vele kleine en zeer gemene wondjes die makkelijk ontsteken.
82. Het is een muziekstijl die gebaseerd is op een beat met daarover melodieën en vocals, de nadruk ligt vooral op de melodieën. Het verschil tussen progressive house en trance is dat er bij progressive house geen euforische melodieën zijn maar eerder zweverige of dromerige (en vaak donkere) melodieën met daaronder een (tech) house beat. Vaak ligt het tempo bij trance ook een stuk hoger.
83. Na zijn studie aan de Neighborhood Playhouse werkte Robert Duvall in theatergezelschappen en off-Broadway. Zijn filmdebuut maakte Duvall als Boo Radley, de zwakbegaafde buurman van Gregory Peck, in To Kill a Mockingbird uit 1962. Hij speelde in die tijd voornamelijk in theaterstukken, onder andere als havenarbeider in het off-Broadway stuk A View from the Bridge, waarvoor hij in 1965 een Obie Award won. Hij vond al gauw werk als karakteracteur in televisiestukken en films, waaronder The Chase (1966) tegenover Marlon Brando, Robert Altmans Countdown (1968) en Francis Ford Coppola's The Rain People (1969). In beide laatste films speelde hij samen met James Caan. In de films uit deze tijd toonde hij zich een veelzijdig acteur, die geheel in personages kon verdwijnen, en hij werd al snel een van de meest gevraagde acteurs voor karakter- en ondersteunende rollen. Later kreeg hij grotere rollen, zoals in True Grit (1969) naast John Wayne. Hij was tevens de eerste Major Frank Burns in Robert Altmans filmversie van M*A*S*H uit 1970.
84. Monteverdi bleek te onervaren om het team te leiden, Onyx maakte in 1990 nauwelijks indruk en kwalificeerde zich zelden. Na 2 races werd Johansson vervangen door Gregor Foitek, zoon van Karl, waarna Johansson een rechtszaak tegen Onyx begon. Monteverdi veranderde toen de naam van het team in Monteverdi, maar door financiële problemen en gebrekkig onderhoud waren de wagens een gevaar om in te rijden. Dat was ook de reden dat Karl Foitek zich in de nazomer terugtrok uit het team en Onyx/Monteverdi definitief in elkaar stortte. Paul Monteverdi heeft nog een Formule 1-auto voor 1991 gemaakt die zelfs nog door Lehto getest werd, maar dat project kwam niet meer van de grond.
85. Het toongeslacht (genus) wordt bepaald door de soorten intervallen die gebruikt worden; de toonsoort door de opeenvolging van deze intervallen in de toonladder (gamma) van elke toonsoort; de toonaard wordt bepaald door de absolute toonhoogte van de grondtoon van de gebruikte toonladder. Zo kent elk toongeslacht verscheidene toonsoorten (verschillende opeenvolging van dezelfde soort intervallen) en elke toonsoort verscheidene toonaarden (verschillende plaatsing van de grondtoon bij dezelfde opeenvolging van intervallen). Het woordenboek Van Dale ziet de woorden toonaard en toonsoort als synoniem, en in de praktijk worden deze verwante woorden door elkaar gebruikt. Zo kunnen we zeggen dat ons toongeslacht het diatonische is, de toonsoorten bestaan uit de verscheidene modi (authentiek, plagaal of hypo en hyper), majeur en mineur (authentiek, harmonisch of melodisch). Bovendien komen deze toon-soorten/aarden voor op verschillende grondtonen, die we dan aanduiden met de naam van die grondtoon. Dus wij spreken altijd met twee woorden als we een toon-soort/aard bepalen: de soort (de toonsoort) en de grondtoon (de aard van de stemming van de toon). De typische eigenschappen van een toonsoort geven aan de muziek een specifiek karakter. Het is de aard van de stemming die het karakter bepaalt van de voortekening.[1]
86. Het is niet met zekerheid bekend wie La Quemada gebouwd heeft. Er wordt onder andere geopperd dat het de Caxcanes, een Chichimeekse stam, zijn geweest, de Tarasken of een buitenpost van Teotihuacán of de Tolteken. De Spaanse priester Francisco Javier Clavijero heeft geopperd dat La Quemada Chicomostoc is geweest, de legendarische plaats waar de Azteken negen jaar woonden nadat zij Aztlan hadden verlaten. Radiokoolstofdatering heeft uitgewezen dat La Quemada tussen 300 en 1200 is gebouwd, waarschijnlijk door een lokaal volk dat goede banden onderhield met Teotihuacán. Er zijn op verschillende plaatsen in de vindplaats brandplekken aangetroffen, wat erop wijst dat La Quemada gewelddadig ten onder is gegaan.
87. De eerste elektrische synthesizer werd in 1876 uitgevonden door Elisha Gray, die beter bekend is als een van de uitvinders van de telefoon. De Novaschord van Hammond was een vroege introductie van synthesizertechnologie in de jaren dertig, maar niet erg succesvol. Robert Moog bracht de eerste commercieel verkrijgbare synthesizer uit in de jaren zestig. In de jaren zeventig werden synthesizers kleiner en zelfs draagbaar dankzij de miniaturisatie in de elektronica. Begin jaren tachtig waren er compacte synthesizers op de markt die betaalbaar waren en de ontwikkeling van de Musical Instrument Digital Interface (MIDI) maakte het eenvoudiger om synthesizers en andere instrumenten te integreren en te koppelen. Vanaf 1990 waren ze beschikbaar in de vorm van computersoftware.[bron?]
88. In 1923 trouwde Bowen met Alan Cameron, een huwelijk dat ze later “een seksloze maar tevreden overeenkomst” noemde. Ze had meerdere buitenechtelijke relaties en een tijdlang ook een lesbische verhouding met de Amerikaanse schrijfster May Sarton. In 1930 erfde ze een Iers familielandgoed: ‘Bowens Court’. Vanaf dat jaar reisde ze regelmatig op en neer naar Ierland, maar ging er pas in 1952, na de pensionering van haar man, echt wonen. ‘Bowens Court’ groeide onder haar beheer uit tot een belangrijke ontmoetingsplaats voor schrijvers en ze ontving er onder meer Virginia Woolf, Eudora Welty en Carson McCullers. In 1959 moest ze ‘Bowens Court’ wegens geldgebrek verkopen en werd het landhuis gesloopt. Bowen ging weer terug wonen in Hythe, waar ze in 1973 overleed aan kanker.
89. De kannibaaltomaat werd in 1852 voor het eerst beschreven onder de naam Solanum uporo door de Franse botanicus Michel Félix Dunal. De naam kannibaaltomaat (een vertaling van het Duitse 'Menschenfreschertomate') heeft deze plant sinds 1864 te danken aan Berthold Seemann en weerspiegelt zich ook in de door hem gegeven botanische naam Solanum anthropophagorum. Hij berichtte van de in deze tijd zogenaamd nog geïsoleerd levende kannibalistische inwoners van Fiji vernomen te hebben dat mensenvlees zeer ongenietbaar is, maar door de toebereiding met drie verschillende plantensoorten smakelijker werd. Deze soorten zijn naaste de kannibaaltomaat de bladeren van de malawari (Trophis anthropophagorum) en de tudano (Homalanthus pedicellatus). Terwijl malawari en tudano in het wild groeiende bomen zijn, werd de kannibaaltomaat gecultiveerd. Vaak gebeurde dat in de omgeving van als 'bure-ni-sa' (= 'huis van de vreemdelingen') aangeduide hutten, waarin de in de oorlog gesneuvelden werden gebracht. Volgens Seemann deed onder de inboorlingen het bijgeloof de ronde dat het aanraken van kinderen die mensenvlees met de handen hadden aangeraakt ziekten zou veroorzaken. Daarom werd het vlees alleen met lange vorken aangeraakt.
90. Airhockey is een spel dat vooral in speelhallen te spelen valt. Airhockey heeft, anders dan de naam doet vermoeden, niets te maken met de hockeysport zoals die op het veld wordt gespeeld. Het is een spel dat bestaat uit een tafel, een puk en twee pods (nylon handgrepen) waarmee de puk in het goal (een smalle spleet aan de korte zijdes) geslagen moet worden. De puk glijdt over tafel waarbij deze door een vernuftig systeem van minuscule gaatjes in het speelveld geen wrijving ondervindt van het speelveld zelf.
91. Bohr zocht naar een uitweg en die vond hij toen hij kennismaakte met Ernest Rutherford, een Nieuw-Zeelandse natuurkundige die juist de ware aard van het atoommodel had gevonden. Hij volgde Rutherford naar de universiteit van Manchester, waar hij zich aansloot bij diens onderzoeksteam. Gedurende zijn studie had hij kennisgemaakt met de kwantumtheorie die ontwikkeld was door Albert Einstein en Max Planck. Deze theorie gebruikte hij om zijn eigen theorieën over de atoomstructuur verder uit te werken en de fouten te corrigeren die hij waarnam in Rutherfords model. Net als Rutherford was hij ervan overtuigd dat elektronen om de kern cirkelden, maar volgens hem namen deze banen de vorm aan van een aantal vaste 'schillen' waarin de elektronen volgens kwantumregels bewogen.
92. De 19-jarige Nick en de 16-jarige Evy zijn allebei doof en voelen een onvoorwaardelijke liefde voor elkaar. Doordat Nick zich raar gedraagt tegenover de ouders van Evy keuren die hun relatie af. Ze vluchten en houden zich schuil in het wrak van een onderzeeër. Ze besluiten dat ze een kind willen, en pas terug te gaan na vijf maanden zwangerschap. Langzaam wordt echter duidelijk dat het verleden van Nick een grote rol blijkt te spelen. Hij blijkt ook een pistool bij zich te hebben. Evy wordt bang voor hem en zwemt naar de kant. Nick pleegt zelfmoord.
93. In 1936 verliet hij, door de heersende nationaalsocialistische opvatting ten aanzien van de moderne kunst en zich bewust van zijn joodse wortels, Duitsland voor een reis door Europa. In 1940 promoveerde hij in Berlijn en reisde naar Noord-Afrika. Van 1941 tot 1945 verbleef hij in Marokko, waar hij docent was in de stad Tétouan. In 1945 vestigde hij zich in Granada. Hij exposeerde in 1946 in Madrid met onder anderen de avantgardistische kunstenaars Joan Miró en Ángel Ferrant. In 1948 verhuisde hij naar Santillana del Mar en was medestichter van de Escuela de Altamira. Zijn stijl evolueerde naar de abstracte kunst. In 1949 werd hij tot hoohleraar benoemd aan de pas opgerichte Escuela de Arquitectura van de Universiteit van Guadalajara in Mexico. Vijf jaar later werd hij benoemd aan de Universidad Nacional Autónoma de México (UNAM) in Mexico-Stad.
94. Een vrouw komt bij de rechercheurs aangifte doen van een verkrachting. Zij beweert verkracht te zijn door haar man, ook deelt zij mee dat haar man een politieagent is. Als Benson en Stabler de verdachte arresteren beweert hij dat hij onschuldig is en dat zij onstabiel is, nu moeten de rechercheurs uitzoeken wie gelijk heeft in dit welles – nietes spelletje. Ondertussen neemt rechercheur Jeffries ontslag bij de politie en dient een aanklacht in vanwege discriminatie.
95. Joseph Ignatius Maria (Joost) Hoffscholte (1942) is een Nederlands oud-politicus en jurist[1] van de VVD. Hij is afgestudeerd aan de Universiteit van Amsterdam als meester in de rechten in publiekrecht en werd in 1972 juridisch beleidsmedewerker op het kabinet van de commissaris van de Koningin in de provincie Overijssel. Daar werkte hij tot hij in mei 1978 op 35-jarige leeftijd burgemeester werd van de toenmalige Drentse gemeente Dalen. Hij volgde daar Ivo Opstelten op, die later burgemeester van Rotterdam zou worden. In juni 1985 volgde zijn benoeming tot burgemeester van Aalsmeer, wat hij tot zijn pensionering in de zomer van 2007 zou blijven.
96. Bij veredeld staal is het doel het verkrijgen van een grotere treksterkte, gepaard gaande met een grotere taaiheid (kerfslagwaarde), hardheid en slijtvastheid dan normaal gegloeid staal. Ook hier weer drie versies met oplopende treksterkte die zijn toepassingen vinden in: assen, tandwielen, tandheugels, kruk- en wormassen, hefbomen (van bijvoorbeeld lamellenkoppelingen). De hardere versie: tandwielen, assen, nokken en bouten (42CrMo4) en drijfstangen tot ongeveer een diameter van 150 mm. De derde vorm is voor hoogste sterkte eisen en grotere afmetingen.
97. Floris trouwde met Machteld van Brabant, weduwe van Hendrik VI van Brunswijk. Op 5 november 1214 maakte zijn vader samen met Hendrik I van Brabant een huwelijksverdrag op waarin werd overeengekomen dat vanaf de dag van het huwelijk van Floris, zijn vader, graaf Willem elk jaar 500 Hollandse ponden zal betalen aan Machteld, de dochter van Hendrik van Brabant. Het geld zou komen uit de inkomsten die Willem I had uit een groot aantal stukken grond, waaronder de Riederwaard. Het huwelijk werd voltrokken op 6 december 1224 te Antwerpen.
98. Hoewel de sport eigenlijk behoort te worden beoefend door een skiër die zich laat voorttrekken door een of meer sledehonden, gebeurt dit ook door een paard (met of zonder ruiter, in het laatste geval ment de skiër), motorfiets of zijspancombinatie. Skijöring wordt voornamelijk beoefend in Scandinavië, Duitsland, Zwitserland, Alaska en Oostenrijk. Indien er motorfietsen worden gebruikt, zijn dit crossmotoren en speedwaymachines, waarvan de banden van parkers zijn voorzien. Echte ijsracers zijn niet toegestaan, omdat de spikes te gevaarlijk (te lang en te scherp) zijn voor de skiër.
99. De Costa de la Luz (Nederlands: Kust van het Licht) is de Atlantische kust van Andalusië. De kust strekt zich uit van Tarifa in het zuidoosten tot de grens van Portugal in het noordwesten en omvat de provincies van Cádiz en Huelva. De kust dankt zijn naam aan het felle zonlicht (meer dan 3000 zonuren per jaar) dat weerkaatst op de oceaan en de witte zandstranden. De Costa de la Luz is een populaire vakantiebestemming bij Spanjaarden en trekt de laatste jaren ook steeds meer buitenlandse toeristen, maar heeft zijn authentieke Andalusische karakter nog grotendeels bewaard.
100. De Grote Eenheidspartıj (Turks: Büyük Birlik Partisi - BBP) is een extreemrechtse nationalistische en islamistische politieke partij in Turkije, opgericht op 29 januari 1993 [1] De partij schijnt banden te hebben met de Grijze Wolven, een paramilitaire organisatie in Turkije, en heeft ook banden met de "Alperen Ocakları", die een synthese van islamisme en Turks ultra-nationalisme nastreefd. Deze organisatie scheurde zich in juli 1992. De stichter Muhsin Yazıcıoğlu uitte kritiek op de MHP voor hun gebrek aan religieuze waarden, wat leidde tot de oprichting van deze nieuwe partij.[bron?] De partij is enkel in het parlement geraakt door kartels te vormen met andere populaire partijen. Bij de parlementsverkiezingen van 2002 haalde de partij 1,1% van de stemmen en haalde geen zetels. Bij de verkiezingen in 2007, werd Muhsin Yazıcıoğlu verkozen als onafhankelijke. Bij de verkiezingen van 2011 deed de BBP weer mee en behaalde een resultaat van 0,73%.