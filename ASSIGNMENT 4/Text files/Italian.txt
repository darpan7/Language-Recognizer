Musicista di formazione jazz, è stato uno dei più importanti, influenti e innovativi cantautori italiani di sempre. Alla ricerca costante di nuovi stimoli e orizzonti, si è addentrato con curiosità ed eclettismo nei più svariati generi musicali, collaborando e duettando con molti artisti di fama nazionale e internazionale. Autore inizialmente solo delle musiche si è riscoperto, in una fase matura, anche paroliere e autore dei suoi testi. Nell'arco della sua lunghissima carriera, che ha raggiunto i cinquant'anni di attività, ha sempre suonato da tastierista, sassofonista e clarinettista, sua grande passione fin da giovanissimo.
Christopher Stewart (chitarra ritmica) incontrò August Worchell (chitarra solista) nel 1978 California. Chris, August ed il futuro bassista dei Faster Pussycat Eric Stacy cominciarono a suonare cover blues in una band chiamata "Champagne", con il preside della loro scuola alla voce: "L'unico modo per riuscire a suonare, era che lui venisse con noi" disse Chris, che più tardi suonerà con August nei WWIII e nei Neighbourhood Threat con Danny Stag e Johnny B. Frank (che dopo entreranno nei Kingdom Come e faranno qualche apparizione nel debut dei Johnny Crash). August portò il suo vecchio amico Andy Rodgers (basso) e Chris incontrò Vicki James Wright (voce) attraverso Tracii Guns, dopo che Vicki fallì un'audizione per gli L.A. Guns di Guns.
La band suonò per qualche tempo attorno all'area di Los Angeles prima di ottenere un cotratto co la WTG/CBS Records. Seguì la realizzazione del loro album di debutto "Neighbourhood Threat", ed il singolo "Hey Kid" estratto dall'album, venne trasmesso a ruota sul canale di MTV. Iniziarono concerti al fianco di Pretty Maids, Bonham e Mötley Crüe. Il debut però non ottenne riscontri e Worchell abbandonò la band.
Sono state aggiunti nuovi elementi al gioco dal capo disegnatore, Peter Johansson. L'IA è stata riscritta aumentando la complessità del comportamento dei nemici. Nel gioco infatti i personaggi possono usare l'ambiente a proprio vantaggio,ripararsi dietro agli oggetti e adattarsi dinamicamente agli elementi attorno a loro. Altre novità sono il gameplay verticale e il sistema di aiuto manuale che permette al giocatore una buona capacità di interazione. Just Cause 2 inoltre possiede un sistema di difficoltà adattabile, che cambia continuamente la difficoltà del gioco in base alle capacità mostrate dal giocatore.
Steffan Clemente è di origine portoricana, cresciuto nelle strade del South Bronx agli inizi degli anni '70, si afferma come battler e street-dancer, fino ad entrare in una delle tre maggiori forze della cultura hip-hop, la Rock Steady Crew. Wiggles vive in una famiglia piuttosto numerosa, sposato con Zoraya Clemente, ha ben sei figli: Unico, Alexandra, Talib, Ammar, Atiya e Zamaria. Attualmente questi continua la sua carriera di ballerino, istruttore, coreografo, attore, beatmaker e writer.
Springsteen ha dichiarato che l'intento dell'album è recuperare una parte della musica folk e tradizionale statunitense, placando eventuali connessioni della stampa tra lo stesso Springsteen e Pete Seeger[senza fonte], cantautore famoso per il supporto al comunismo statunitense (oltre che essere un convinto pacifista ed ecologista).
Per la prima volta, Springsteen incide un disco a tributo di un altro cantante statunitense, Pete Seeger: tutte le canzoni incluse in questo album, eseguite con la collaborazione di una band bluegrass appositamente formata in sostituzione della E Street Band, sono o brani tradizionali resi famosi da Pete Seeger o canzoni scritte dallo stesso Seeger.
Hordern nacque a Berkhamsted, nell'Hertfordshire, fu educato al Brighton College, insieme al fratello Peter. All'età di dieci anni debuttò come attore amatoriale al People's theatre di St.Pancras. Fece diversi lavori, insegnante a scuola e successivamente commesso viaggiatore che fu in giovinezza la sua professione prevalente. Nel 1937 debuttò da attore professionista al People's Palace, nell'est di Londra, in un ruolo minore dell'Otello, e l'anno successivo entro a far parte della compagnia teatrale del Little Theatre di Bristol. Qui conobbe e sposò l'attrice Eve Mortimer, morta nel 1986, dalla quale ebbe una figlia, Joanna. Hordern morì nel 1995 all'età di 83 anni a causa di una malattia renale. Il Brighton College gli ha reso omaggio dedicandogli una statua in bronzo.
Grande interprete shakespeariano, si formò artisticamente alla Royal Shakespeare Company in Stratford e a Londra, divenne poi uno dei maggiori interpreti all'Old Vic, nel West End di Londra dimostrando un ampio portamento e una notevole voce. Ricoprì spesso ruoli caratteriali nelle opere di Shakespeare, come: Jacob in Come vi piace; Cassio nel Giulio Cesare; Polonio nell'Amleto; Malvolio ne La dodicesima notte; Lord Capulets nel Romeo e Giulietta; Lafeu, in Tutto è bene quel che finisce bene. Hordern si misurò anche con altri grandi autori (Strindberg, Chekhov, Ibsen, Arthur Wing Pinero, Harold Pinter, Durrenmatt, Edward Albee, Alan Ayckbourn, David Mercer e Tom Stoppard).
Hordern ha lavorato tanto anche per il cinema, circa una sessantina di film, ricoprendo sempre ruoli caratteriali, quelli più famosi vanno ricordati: Passaporto per Pimlico; Lo schiavo dell'oro; Affondate la Bismarck!; El Cid; Cleopatra; International Hotel; La spia che venne dal freddo; Khartoum; La bisbetica domata; Dove osano le aquile; Anna dei mille giorni; Il tocco della medusa; Alessandro il grande; Le avventure di Alice nel Paese delle Meraviglie; Shogun; Gandhi. Per la tv apparve per la prima volta nella serie televisiva "Ghost stories- storie di fantasmi", dello scrittore M.R.James, con la regia di Jonathan Miller. Negli anni 80 prese parte a diverse produzioni per la serie "BBC (tv) Shakespeare". Per la radio nel 1970, fu la voce narrante dei racconti di P.G. Wodehouse; la voce di Gandalf de "Il signore degli anelli" di Tolkien (1981) e Mago Merlino ne "La spada nella roccia" (1982) e nel 1991 per "Le cronache di Narnia". La sua ultima apparizione fu nel film per la tv "Middlemarch" tratto da un romanzo di George Eliot.
Come la maggior parte delle visual novel, la giocabilità Yume Miru Kusuri consiste nel leggere il testo accompagnato dalle immagini dei personaggi e da fondali fissi, effettuando alcune scelte che andranno a influenzare la storia. La storia si conclude con un Bad Ending nel caso le scelte non portino a nessuna delle tre ragazze. Altrimenti, prosegue focalizzandosi sulla relazione tra una di esse e Kouhei, concludendosi con un Bad Ending o Good Ending ancora una volta a seconda delle scelte effettuate.
Kouhei Kagami è un normale studente giapponese con voti nella media e che ha una normale vita sociale, ma si sente vuoto e trasparente all'interno. Da un giorno all'altro, la sua vita cambia quando tre ragazze molto diverse tra loro ed ognuna con un suo problema, entrano nella sua vita. Ragazze che ha visto di tanto in tanto, ma che non aveva mai notato. Sente che il suo destino è legato a queste tre ragazze così diverse dalle grigie persone di ogni giorno, quasi come se stessero fluttuando sopra la civiltà, non venendone intaccate. Kouhei dovrà fare le sue scelte o rischiare che si perdano tutte nella loro disperazione interiore.
Mizuki è il presidente del consiglio degli studenti e ha 20 anni. Per quelli che non la conoscono è la tipica studentessa modello, al di fuori della loro portata. Quelli che la conoscono sanno che non è così benvoluta e tende a scaricare tutto il lavoro sugli altri. Mizuki viene da una ricca famiglia, ma non vede futuro per sé stessa, nemmeno per il giorno seguente. Ogni notte si addormenta con il terrore di non svegliarsi, e non riesce a instaurare dei rapporti sinceri con gli altri.
Il lavoro del gruppo londinese comincia molto prima della pubblicazione del loro primo album. Dopo aver studiato ingegneria del suono, Binns e Hardaker iniziano la loro carriera negli anni 90 negli studi di registrazione Mickie Most RAK a Londra, luogo che ha visto passare altri artisti quali i Pet Shop Boys, Young Disciples e Robert Plant. Contattarono il loro amico Nigel Godrich, che era stato produttore per la band Radiohead, chiedendogli una collaborazione. Il risultato fu una compilation remix chiamata "Climbing Up the Walls", ottenuta dalle tracce dell'album del 1997 OK Computer dei Radiohead.
Il primo album è senza dubbio quello che meglio rappresenta le ispirazioni del duo: si intitola Simple Things ed è pubblicato nel 2001. I brani sviluppano testi e musiche melodiche in ambientazioni elettroniche con qualche richiamo al jazz, ma comunque pienamente all'interno del filone downtempo. L'album fu nominato per diversi awards incluso il Mercury Music Prize. Vinse il premio di "Migliore novità" al Muzik Awards. L'album vendette un numero notevole di copie tanto da diventare Gold album.
All About Tonight è un brano musicale della cantante britannica Pixie Lott pubblicato come primo singolo dal suo secondo album di inediti il 4 settembre 2011 in Regno Unito. È stato presentato nel The Chris Moyles Show in onda su BBC Radio 1 l'11 luglio 2011. All About Tonight ha riscosso un istantaneo successo in Regno Unito esordendo alla numero uno con 88 000 copie vendute.[1] Il brano ha ricevuto critiche generalmente positive.
Il video del brano (diretto da Marc Klasfeld) è stato girato a Downtown Los Angeles [4] e premierato il 14 luglio 2011. Esso mostra la cantante (inizialmente sola) passeggiare per le vie della città di notte mentre scrive un SMS col suo cellulare. Durante tale passeggiata viene notata da alcuni ragazzi che, durante il ritornello, iniziano a ballare con lei insieme ad altre ballerine. Questa sequenza viene intervallata in alcuni punti da altre in cui Pixie è sul set di un film seduta su una poltrona con un taglio di capelli biondo platino con frangetta che rimanda a Lady Gaga, oppure in un ambiente domestico distesa su di un divano, o ancora altre in cui la cantante è assente e vengono mostrate vedute notturne della città.
Nell'aprile 2010 si laurea campionessa svedese di slalom, mentre in dicembre ottiene il primo podio di Coppa Europa nello slalom disputato sul tracciato italiano di Gressoney; pochi giorni dopo debutta in Coppa del Mondo nello slalom gigante di Courchevel giungendo 26ª. Nel 2011 partecipa ai Mondiali juniores di Crans-Montana vincendo la medaglia d'argento nello slalom, giungendo alle spalle dell'austriaca Jessica Depauli.
Come per tutti i mediatori, l'esercizio di questa attività è subordinato all'iscrizione al Ruolo degli Agenti di Affari in Mediazione tenuto presso ciascuna camera di commercio ed è regolamentato dalla legge n. 39 del 1989 e successive integrazioni e modifiche, per farvi parte è necessario: non aver commesso alcun reato penale grave ocomunque nessun reato che la legge punisca con una senzione detentiva superiore ai due anni, cittadinanza italiana o permesso di soggiorno in corso di validità,godimento dei diritti civili, copia del diploma di scuola secondaria superiore o copia del diploma di laurea,attestato di frequenza al corso per agente immobiliare,sostenere l' esame di abilitazione consistente in due prove scritte ed una orale. Il corso può essere seguito on-line se la Regione lo autorizza oppure in aula, mentre l'esame deve essere fatto necessariamente presso la Camera di Commercio ove si ha la residenza. L'esame consiste in due prove scritte ed una prova orale. L' accesso alla prova orale è subordinata al superamento delle prove scritte. L' esame si intende superato qualora si ottenga una votazione media di almeno sette decimi nelle prove scritte ed almeno sei decimi in quella orale. La legge ha soppresso la precedente suddivisione in "Ruolo ordinario" e "Ruolo speciale", imponendo l'obbligo di iscrizione al ruolo unificato (ma diviso in quattro sezioni) anche per l'esercizio di attività occasionale di mediazione, ed ha inoltre sancito l'incompatibilità dell'esercizio della mediazione con ogni altra libera professione o attività imprenditoriale.
Il Ruolo degli Agenti di Affari in Mediazione è sottoposto a revisione ogni 4 anni da parte di una commissione appositamente istituita.Ogni Agente iscritto dovrà certificare in forma scritta il permanere dei requisiti richiesti per l'iscrizione al Ruolo. Se non risponde alla revisione viene cancellato per mancato interesse al mantenimento dell'iscrizione. Con Decreto del Presidente del Consiglio dei Ministri è stata recepita la direttiva 2006/123/CE e, conseguentemente, è stato soppresso il ruolo di cui all'art. 2 della L. 3 febbraio 1989, n.39 e successive modificazioni.
Con la soppressione del ruolo degli agenti di affari in mediazione restano comunque in vigore tutti i requisiti necessari per l' accesso alla professione. Si e' eliminato solo un elenco unico (appunto il Ruolo) coloro che intendono esercitare tale professione devono sostenere gli esami di abilitazione per iscriversi alla sezione speciale, appositamente creata, del Registro delle Imprese di mediazione immobiliare (per le società) o REA (per le ditte individuali).
La preparazione professionale dell'agente immobiliare deve ricomprendere, anche a norma dei regolamenti per l'ammissione al Ruolo, approfondimenti di molte delle materie che hanno relazione con gli scambi di beni immobiliari o aziendali. Fra queste si notano l'estimo, le norme di diritto privato e pubblico contenute nel codice civile e nelle altre norme applicabili, le leggi fiscali e tributarie in genere (nazionali e locali) e di tecnica bancaria, norme e principi di urbanistica e di progettazione, oltre a nozioni merceologiche afferenti alle tecniche costruttive ed ai materiali dell'edilizia.
L'agente immobiliare è l'unico professionista abilitato ad assistere la compravendita e la locazione di beni immobili in quanto l'esercizio della professione è incompatibile con qualsiasi altra attività professionale o imprenditoriale. Chiunque svolga la professione senza averne titolo incorre nel reato di (esercizio abusivo della professione) oltre a non aver diritto ad alcun compenso provvigionale e subire una sanzione pecuniaria che può eguagliare i 15.000.
L'agente immobiliare dopo tre anni continuativi di svolgimento della professione ha titolo per l'iscrizione nel ruolo dei periti ed esperti della locale camera di commercio e nell'elenco dei consulenti del tribunale di competenza ed ha naturalmente titolo ad eseguire ed eventualmente giurare perizie a fini privati o come consulenza tecnica della parte in procedimenti giudiziari. L'agente immobiliare è tenuto al segreto professionale limitato, come per gli altri mediatori, dall'obbligo di reciproca informazione delle parti previsto all'art. 1759 Cod. Civ.; è inoltre obbligato alla stipula di una polizza assicurativa (rischio civile professionale) per la tutela delle parti interessate nell'affare.
La forma più frequente di mediazione immobiliare ricorre nell'assistenza alla compravendita fra privati; la legge non stabilisce in modo tassativo forme di esercizio della stessa, in genere e per uso il professionista riceve dall'aspirante alienante un incarico di vendita, verifica la consistenza (tecnica, amministrativa e legale) del bene esitato in vendita, ricerca un potenziale acquirente, ne riceve un'offerta d' acquisto ed ove questa sia accettata rinvia le parti all'atto pubblico di compravendita, eventualmente attraverso la stipula di un contratto preliminare. Il diritto al compenso del mediatore matura con l'avvenuta conoscenza dell'accettazione dell' offerta in denaro del venditore da parte dell' offerente, dopodiché l'agente immobiliare sarà inoltre autorizzato a consegnare il denaro a titolo di garanzia, atto armonicamente ritenuto in letteratura ed in giurisprudenza il reale momento della conclusione dell'affare, indipendentemente dall'eventuale successivo perfezionamento dello scambio con un rogito notarile e l'effettivo passaggio di proprietà (art. 1755 c.c.). I codici deontologici emanati dalle associazioni di categoria suggeriscono però all'agente di proseguire l'assistenza ai clienti sino almeno all'atto pubblico di compravendita. Il contratto preliminare di compravendita è tradizionalmente competenza esclusiva dell'agente immobiliare che ha condotto le parti a stipula, essendo il professionista che proprio per ragione del suo intervento conosce a fondo tutte le rispettive motivazioni ed intenzioni delle parti. In modo del tutto analogo sono prestate le assistenze per la locazione, che si concludono con la stipula di un contratto di locazione, o per altre forme di cessione di diritti su beni immobili od ad aziende. La mediazione fornisce una garanzia per le parti in quanto il mediatore è responsabile civilmente dell'autenticità della sottoscrizione delle scritture nonché della consistenza tecnica e legale del bene mediato ed è un esperto conoscitore dell' andamento del mercato.
Come per tutti i mediatori, la misura del compenso si determina del tutto liberamente fra l'agente immobiliare ed i suoi clienti; le tariffe professionali che sul principio degli anni '90 erano state imposte dalle associazioni di categoria ai propri aderenti (e dalle Borse Immobiliari - strutture pubbliche delle Camere di Commercio, per la regolazione e sviluppo del mercato immobiliare - ai propri Accreditati) al fine di limitare gli elevati importi provvigionali che precedentemente venivano richiesti alla clientela, sono state di recente considerate inaccettabili in quanto lesive della libertà di commercio e di concorrenza da una nota pronuncia dell'Autorità garante per la concorrenza e per il mercato. Per effetto della pronuncia, non vi sono più quindi limiti di alcun genere alla commisurazione degli onorari dell'agente immobiliare, se non quelli fattuali del mercato. Il diritto alla provvigione sorge per effetto e nel momento della conclusione dell'affare che il mediatore ha reso possibile mediante la segnalazione dello stesso alle parti. La giurisprudenza è ormai chiara su quest'ultimo punto, come pure sul fatto che il diritto alla provvigione è fatto salvo anche quando le parti sostituiscono a sé stesse altre persone, oppure quando l'affare è concluso dopo la scadenza di eventuale incarico (per il quale è valida anche la forma verbale, quando dei fatti concludenti provano l'esistenza del rapporto di mediazione) e a distanza di anni. Su quest'ultimo punto vale la prescrizione di un anno "dal momento in cui il mediatore ha avuto conoscenza" della frode a suo danno; pertanto, ad esempio, se il mediatore rileva la frode dopo due anni dalla conclusione dell'affare, ha poi un anno per iniziare un'azione legale. In effetti questa normativa intende tutelare l'importante funzione sociale del mediatore, il quale migliora la trasparenza, la concorrenza, la conoscenza e dunque l'efficienza dell'intero mercato immobiliare, investendovi risorse imprenditoriali che danno vita a strutture talvolta molto complesse.
Con gli anni '80 nacque il franchising, consistente in questo settore nella condivisione fra i singoli esercenti di dati sulle disponibilità, marchio, pubblicità, modulistica e standardizzati parametri di rapporto con il cliente. Le catene italiane di franchising si svilupparono con una certa fretta quando la compagnia statunitense "Century Vic" ventilò un generico preliminare interesse al mercato italiano, ed a seguito dei sondaggi di questa furono impostate strutture che per molti anni avrebbero faticato ad ottenere risultato sul mercato; la formula franchising divenne in seguito più familiare all'utenza anche in questo particolare mercato sia per lo sforzo pubblicitario sostenuto su canali di informazione principali, sia per l'affermazione della formula in altre merceologie. Parallelamente, si svilupparono le associazioni di categoria, cui si deve in massima parte la legge di riforma del settore del 1989 e successive modifiche e integrazioni.
Va notato che la normativa preserva inalterato il riferimento personale all'agente immobiliare e che nessuna operazione di mediazione può mai essere delegata a persona che non abbia l'abilitazione di agente immobiliare. In quanto professione il cui esercizio è riservato agli iscritti ad un ruolo, la mediazione operata da non iscritto non dà titolo ad alcuna provvigione (ma anzi va soggetta alla restituzione di quanto eventualmente corrisposto a tal titolo) ed integra, con la terza perpetrazione, il reato penale di esercizio abusivo di professione.
Con il franchising e con l'impostazione americaneggiante, le agenzie hanno anche spostato la preferenza di radicamento verso punti di contatto su strada (in negozio) in luogo dei precedentemente preferiti studi professionali. In quanto sede di esercizio di attività di mediazione, anche se ubicata in un locale ad uso commerciale, l'agenzia immobiliare non è soggetta alle autorizzazioni amministrative di pubblica sicurezza di cui all'art. 115 del TULPS.
Ogni agenzia che si affilia in franchising è un'impresa giuridicamente e patrimonialmente autonoma, e quindi la catena di appartenenza non è responsabile di eventuali illeciti compiuti all'interno dei suoi punti vendita. il parere del Consiglio di Stato emesso il 9 ottobre 2007, n. 314/07, ritiene censurabili le "ipotesi di società affiliate alla casa madre, che esercitano l'attività di mediazione immobiliare risultando prive di un proprio rappresentante legale, iscritto al Ruolo dei mediatori".
Il flat hunter, anche noto come home hunter o property finder (una traduzione in italiano può essere cacciatore o cercatore di case o di appartamenti), è una particolare derivazione specializzata della figura dell’agente immobiliare. Si tratta di un consulente che, su incarico esclusivo della parte compratrice, seleziona il mercato immobiliare di una determinata città o quartiere di essa, alla ricerca di un immobile, a destinazione abitativa, commerciale o industriale, con delle caratteristiche ben definite. Questa figura professionale nasce negli anni ’90 negli USA col buyer brokerage o exclusive buyer agent, in seguito si afferma nel Regno Unito col property finder, in Canada e nell’Europa continentale, soprattutto in Francia con gli chasseur d’appartements[1]. In Italia, si ritrovano due categorie di flat hunter: l’agente immobiliare focalizzato esclusivamente su questo particolare servizio di ricerca e quello che lo aggiunge a quelli tradizionalmente offerti dall’agenzia immobiliare.
Helena Harper, 24 anni, agente del governo. La sorella Deborah è l'unica parente che ha in vita. Durante l'attacca terroristico di Tall Oaks, viene mandata dai servizi segreti degli Stati Uniti a protezione del presidente Benford. E' una donna dalla morale ferrea e molto sensibile nei confronti delle sofferenze altrui, ma spesso si lascia trascinare eccessivamente dai sentimenti. Non è tipo da scendere a compromessi e prende sempre di petto ogni situazione, ma spesso rischia di lasciarsi prendere dalla sua foga emotiva. Sempre la prima della classe e sin da giovane età viene scelta come agente operativo, nonostante la paura dei superiori che la sua morale potesse intralciare il lavoro... Paure rivelatesi più che fondate.
Durante le investigazioni su una serie di omicidi, Helena riesce a trovare e catturare il killer, ma nell'operazione fa uso eccessivo della forza nei confronti del sospetto e, di conseguenza, viene sospesa dal servizio, sebbene rivendichi il fatto che l'uso della forza fosse necessario a fermarlo dal colpire i familiari della vittima. Dopo la sospensione, si ritrova a perdere del tutto il controllo, quando il ragazzo della sorella, in seguito alla decisione di lasciarla, inizia a manifestare atteggiamenti violenti che portano poi Helena a ferirlo con un'arma da fuoco. Il fatto non passa inosservato e i suoi superiori, pur non licenziandola, fanno sì che venga trasferita nei servizi segreti. Nell'attacco a Tall Oaks, Helena viene usata da Simmons nel piano di assassinio del presidente Adam Benford.
Una volta rapita sua sorella Deborah, Simmons costringe Helena ad aiutarlo nell'assassinio del presidente. Helena non ha altra scelta che mandare un avvertimento sul canale radio dei servizi segreti, comunicando un falso attentato da parte di un gruppo terroristico ai danni del presidente. Il presidente, in visita al campus per tenere un discorso, riceve la protezione dei servizi segreti, ma un cospicuo numero di agenti viene mandato alla ricerca dei sospetti, rendendo di fatto più esigua la sua difesa e aprendo così un varco utile ai piani di Derek.
Helena ama profondamente sua sorella ma ciò non giustifica l'atto terroristico, così si affretta al campus per supplicare gli agenti di rinunciare alla ricerca dei falsi sospetti e proteggere così il presidente. Molti di essi, a conoscenza dei precedenti di Helena, non danno credito alle sue parole e proprio in quel momento ha luogo l'attacco. Vista la scarsa disponibilità di agenti, impegnati nella ricerca dei "terroristi", le procedure di evacuazione risultano tardive, rendendo inutile ogni sforzo di salvare la vita del presidente.
Helena si presenta con pelle molto pallida, capelli medio-lunghi castani e occhi scuri. Durante l'attacco a Tall Oaks indossa un gilet grigio scuro. Indossa pantaloni gessati scuri con una cintura e scarpe marroni con una collana pendente di giada. Possiede anche una custodia in vita e diverse confezioni di piccole dimensioni sulla parte anteriore della sua cintura. Ad un certo punto sulla strada per Lanshiang con Leon, cambia il suo vestito con una camicia bordeaux, pantaloni marroni da combattimento, stivali alti neri che gli arrivano fino al ginocchio.
Eletto deputato alle Cortes nel 1905. È stato ministro dei Trasporti e opere pubbliche dal 1917 al 1918 per il partito liberale. Fu un oppositore del regime di Miguel Primo de Rivera e nel 1930 fu uno dei promotori da destra della fine della monarchia e della nascita della repubblica in Spagna. È stato Presidente del Consiglio provvisorio della seconda repubblica spagnola dal 14 aprile al 14 ottobre 1931.
Il 7 aprile 1936 Indalecio Prieto e Manuel Azaña[1] proposero di incriminare il presidente della Repubblica Niceto Alcalá-Zamora y Torres per aver sciolto il Parlamento[2] in quanto si sarebbe arrogato un potere di cui non disponeva[3] (la Costituzione prevedeva che se il presidente della Repubblica scioglieva due volte il Parlamento poteva essere deposto)[4]. Alcalá-Zamora che era sempre stato inviso alla sinistra[5] fu destituito e dopo un mese sostituito da Manuel Azaña. L'operazione era volta a vincere le incertezze del PSOE nominando presidente della Repubblica Azaña che avrebbe a sua volta lasciato il posto di presidente del Consiglio a Prieto[6]. Prieto fu incaricato di formare il nuovo governo ma l'opposizione di Francisco Largo Caballero fece sfumare tutto[7] e fu quindi nominato il leader autonomista galiziano Santiago Casares Quiroga.
Un Sacro Monte è un complesso devozionale posto sul versante di una montagna con una serie di cappelle o edicole in cui vi sono rappresentate, con dipinti e sculture, scene della Vita di Cristo, di Maria o dei Santi. Riproposizione della Nuova Gerusalemme, i Sacri Monti offrivano la possibilità ai pellegrini di visitare i Luoghi Santi con la riproduzione, in scala minore, degli edifici in cui si era svolta la Passione di Cristo. Essi sono collocati su di una altura elevata, in una posizione appartata rispetto al centro urbano, in un ambiente più naturale, e vi si giunge prevalentemente mediante un pellegrinaggio
Lo scopo dei Sacri Monti, che si cominciarono a costruire in Italia a partire dalla fine del Quattrocento, fu all'inizio quello di offrire ai pellegrini un'alternativa più sicura rispetto ai viaggi in Terra Santa; poi divenne quello di offrire ai fedeli un percorso di meditazione e di preghiera che si snodasse attraverso la rappresentazione per immagini della Vita e della Passione di Gesù; altre volte il percorso devozionale è dedicato alla Vergine ed ai "misteri" del Rosario, oppure alla Trinità, ed anche alla vita di alcuni Santi particolarmente venerati (segnatamente a san Francesco d'Assisi, oppure a san Carlo Borromeo).
Straordinaria è la presenza, in Piemonte e Lombardia, di Sacri Monti prealpini. Essa si collega per molti versi al ruolo affidato alle opere d'arte di strumento pedagogico capace di coinvolgere emotivamente e spiritualmente i fedeli, secondo una concezione maturata nella Chiesa dopo il Concilio di Trento, che trovò un'infaticabile opera di promozione in San Carlo Borromeo, arcivescovo di Milano, e in alcuni vescovi delle diocesi da lui dipendenti.
I Sacri Monti sono apparsi tra la fine del XV e l'inizio del XVI secolo, con l'idea di creare in Europa luoghi di preghiera alternativi ai luoghi santi di Gerusalemme e della Palestina, ai quali l'accesso dei pellegrini diventava sempre più difficile a causa della rapida espansione della cultura mussulmana. I frati minori, custodi del Santo Sepolcro, selezionarono tre siti - Varallo in Valsesia, appartenente al ducato di Milano, Montaione in Toscana, e Braga nel nord del Portogallo - per costruirvi una "Nuova Gerusalemme", con una concezione ed una topografia simili a quella originale. Qualche anno dopo, particolarmente dopo il concilio di Trento del 1535, questo modello devozionale, e segnatamente quello di Varallo, disegnato attorno al 1480, fu utilizzato per altre ragioni, specialmente in quelle diocesi che cadevano sotto la giurisdizione della curia di Milano. Si trattava questa volta di combattere l'influenza della Riforma protestante favorendo la creazione di altri sacri monti come concreta espressione di devozionalità. Essi erano dedicati non solo a Cristo, ma anche al culto della Madonna, dei Santi, della Trinità e del Rosario.
Questo progetto ideale, tradotto in norme specifiche per le tipologie e gli stili architettonici, fu fortemente sostenuto da Carlo Borromeo, vescovo di Milano. Avendo in mente le idee emerse dal Concilio di Trento, egli volle continuare la costruzione del Sacro Monte di Varallo prima di dare avvio ai lavori sugli altri. Questa fase andò avanti lungo tutto il XVII secolo, sino a metà del XVIII secolo. A quello di Varallo seguirono i sacri monti di Crea, Orta, Varese, Oropa, Ossuccio, Ghiffa, Domodossola e Valperga. Se essi seguirono all'inizio determinate regole di base, svilupparono in seguito loro propri aspetti artistici ed architettonici. Altri sacri monti furono progettati e costruiti durante tutto il XVIII secolo, ma molti di essi rappresentavano esempi di concezioni differenti, prive delle motivazioni religiose, della autenticità di una composizione che segue ben precise regole, e prive della presenza di quegli elementi di magnificenza architettonica ed artistica che essi avevano nella prima fase del XVI e del XVII secolo.
Le origini del Sacro Monte di Crea risalgono al 1589, anno in cui vide la luce un progetto di costruzione di 25 cappelle che dovevano illustrare i Misteri del Rosario su uno dei colli più alti della regione del Monferrato. Ma il progetto cambiò nel corso del tempo, e il complesso comprende oggi 23 cappelle e cinque romitori. Fanno parte del complesso anche gli edifici del santuario della Assunzione della Vergine, costruito originariamente in stile romanico, che ha subito poi modifiche nel corso del XV, XVII, XIX e XX secolo. Le cappelle conservano statue in terracotta policroma e dipinti che risalgono al primo periodo. I gruppi statuari furono completati con altre statue (in gesso) durante la campagna di restauri condotta nel XIX secolo. I boschi sui quali sono situate le cappelle contengono numerose specie floreali rare.
Questo complesso, il solo dedicato a San Francesco d'Assisi, fu costruito in tre fasi. La prima, che ebbe inizio nel 1590 per volere della comunità locale e che continuò fin verso il 1630; essa è contraddistinta, come stile, dal manierismo. Nella seconda fase, che durò fino alla fine del XVII secolo, lo stile predominante fu il barocco, stile che si sviluppò poi, durante il terzo periodo, sino alla fine del XVIII secolo, in forme più libere fondendosi con altre influenze. Il complesso consiste di 21 cappelle, l'antico Ospizio di San Francesco, una porta monumentale ed una fontana. Questo sacro monte è l'unico a non aver subito cambiamenti nel suo assetto topologico dopo il XVI secolo. Il giardino, con una magnifica vista sul lago di Orta, ha una qualità eccezionale.
Luogo di pellegrinaggio sin dal Medioevo per la chiesa di Santa Maria del Monte e poi per il monastero delle Romite Ambrosiane fondato nel 1474, il Sacro Monte di Varese comprende quattordici cappelle più il santuario che funge da quindicesima cappella. I lavori iniziarono nel 1604, lungo i due chilometri di un percorso acciottolato che mostra i Misteri del Rosario. Grazie a munifiche donazioni, la costruzione fu assai più rapida di quella di altri sacri monti, e tredici delle cappelle furono terminate entro il 1623. Nel 1698 i lavori risultavano completati nella loro forma attuale. Come avviene nel Rosario, le cappelle sono divise a gruppi di cinque. Lo stile architettonico delle cappelle, degli archi trionfali e delle fontane è variegato, ispirato ai modi stilistici del manierismo. Le statue e gli affreschi che ornano le cappelle documentano le principali correnti dell’arte sacra seicentesca in area milanese
Uno dei più antichi santuari dedicati alla Madonna, che attira molti devoti pellegrini si trova ad Oropa. Sebbene i lavori di avvio della costruzione del Sacro Monte, come struttura annessa al santuario, fossero iniziati nel 1617, essi non erano ancora completati alla fine del XVII secolo. Il piano iniziale era di illustrare la vita della Vergine Maria attraverso venti cappelle, con altre cinque dedicate ad episodi del Nuovo Testamento. Il progetto beneficiò del supporto del duca di Savoia, essendo collocato nel territorio del ducato stesso. Il sito è il più elevato tra il gruppo dei sacri monti culminando a più di 2300 metri, su una collina coperta di betulle e contornata da picchi alpini. Vi sono oggi 27 cappelle, dodici delle quali dedicate alla vita delle Vergine Maria e le restanti a differenti temi religiosi. Il loro stile architettonico è quello barocco, tipico del periodo in cui furono costruite; lo stesso per le statue e per i dipinti che le abbelliscono.
Questo complesso si situa sulla riva occidentale del lago di Como, a 25 km dalla città omonima; giace su un dirupo a 400 metri sul livello del mare, di fronte all'isola Comacina. È completamente isolato da ogni altra costruzione, circondato da campi, da piantagioni di ulivi e da boschi. Le quattordici cappelle, tutte costruite tra il 1635 e il 1710, sono in stile barocco: esse conducono al santuario edificato nel 1532, posto sulla sommità a completamento simbolico della corona del Rosario
Tra la fine del XVI e la metà del XVII secolo, fu concepito il piano di edificazione di un Sacro Monte attorno al santuario della Santa Trinità, su una collina fitta di boschi. In questa prima fase, tuttavia, solo tre cappelle furono costruite. Questo portò comunque ad un sostanziale incremento dei pellegrini in visita al santuario e, di conseguenza, ad un ampio sforzo di espansione dei lavori che si compì tra il 1646 e il 1649. Nel suo stato attuale il sacro monte comprende tre cappelle dedicate a differenti soggetti biblici, e tre altre cappelle più piccole che hanno funzione di oratori.
Nel 1656, due frati cappuccini scelsero il colle Mattarella, che sovrasta Domodossola, per farlo diventare un luogo che ospitasse il Sacro Monte e Calvario . Nacque così una serie di dodici cappelle con un apparato decorativo di statue ed affreschi, che rappresentano le Stazioni della Croce e tre cappelle che illustrano la Deposizione dalla Croce, il santo Sepolcro e la Resurrezione. In cima al colle è posto il santuario ottagonale della Santa Croce, la cui costruzione iniziò nel 1657.
La collina di granito rosso di Belmonte si erge isolata dalle creste della catena prealpina in Piemonte. Il progetto per questo Sacro Monte fu concepito dal monaco Michelangelo da Montiglio all'inizio del XVIII secolo. Avendo trascorso parecchi anni in Terra Santa, egli desiderava ricreare i luoghi biblici nel nord d'Italia, e disegnò pertanto un circuito di cappelle che simboleggiassero i principali eventi della Passione, culminando nel piccolo santuario che esisteva in quel luogo e che da tempo era meta di pellegrinaggi. Le cappelle, in numero di tredici, hanno una struttura pressoché identica: esse furono finanziate in larga misura dalla comunità locale. In origine esse erano decorate con dipinti di soggetto sacro ed opere di artigianato locale; fu solo un secolo più tardi che esse furono abbellite con statue in ceramica di Castellamonte. Il sentiero di accesso fu allargato alla fine del XIX secolo, per renderlo adeguato ad accogliere il numero crescente di pellegrini.
Alcuni Sacri Monti - come quello di Arona e di Graglia - nacquero con progetti ambiziosi e si bloccarono poi di fronte alle difficoltà emergenti, concentrando per lo più le risorse sull'edificazione di un santuario, e lasciando che le ingiurie del tempo infierissero sulle cappelle costruite: essi hanno comunque acquisito nel tempo una qualche notorietà religiosa, sono diventate meta di pellegrinaggio e costituiscono, in ogni caso, importanti testimonianze storiche. Gli sviluppi dei Sacri Monti intervenuti tra la seconda metà del XVII e la prima metà del XVII secolo hanno spesso inglobato altre tipologie di complessi devozionali, quali la serie di edicole che compongono la Via Crucis.
Con l'espressione "sistema dei Sacri Monti prealpini" s'intende porre l'accento sulla pluralità dei monti consacrati, divenuti luoghi di "pellegrinaggio in terra propria", in sintonia con il fervore controriformista che ha animato l'azione pastorale di San Carlo Borromeo; essi mostrano dunque una comune matrice spirituale e, spesso, non poche affinità artistiche (anche per il formarsi di scultori e pittori che, per così dire, si sono specializzati negli apparati decorativi dei Sacri Monti, prestando la loro opera in cantieri diversi).
Originaria di Boulder, in Colorado, McCarthy inizia a recitare all'età di 4 anni, negli spettacoli organizzati dalla scuola elementare[2]. A 15 anni, convince la madre Jan, il padre e la sorella maggiore Keeley[3] a trasferirsi a Los Angeles per diventare un'attrice[2]. Nel 2006, fonda la Part of the Art Productions, Inc., con l'intenzione di produrre, scrivere e dirigere film[2], e ottiene il ruolo di Caroline Krieger, personaggio ricorrente nel serial televisivo Watch Over Me[4].
Sebbene fittizio, il film è ispirato all'inchiesta relativa alla presunta politica "shoot to kill" ("sparare per uccidere") adottata dalla polizia nord irlandese (Royal Ulster Constabulary) negli anni in cui la pellicola è ambientata. Il personaggio interpretato da Brian Cox (l'agente Paul Kerrigan) si ispira alla figura di John Stalker, leader di tale inchiesta che venne rimosso dal suo incarico dopo aver scoperto omicidi ingiustificati da parte del Royal Ulster Constabulary. Nel film viene menzionata anche l'unità anti-terroristica clandestina "E4A" della Royal Ulster Constabulary, sospettata di essere coinvolta negli omicidi.
Belfast, Irlanda del Nord, primi anni ottanta. Due attivisti americani, l'avvocato Paul Sullivan e la fidanzata Ingrid Jessner, stanno raccogliendo testimonianze sulle presunte violazioni dei diritti civili compiute dalla polizia inglese nei confronti di cittadini sospettati di appartenere all'IRA, l'esercito irredentista irlandese. Mentre sta guidando in compagnia di un simpatizzante dell'IRA e di una registrazione contenente una testimonianza di tali abusi, Paul viene ucciso dalla polizia inglese. Nei rapporti ufficiali Paul viene indicato come complice dell'IRA ma Ingrid vuole far luce sull'accaduto. Con l'aiuto di un agente inglese, Paul Kerrigan, scopre che il rapporto della polizia sulla morte del compagno è stato falsificato. I due scoprono una cospirazione che coinvolge pezzi grossi e gradualmente viene alla luce un complotto che coinvolge la CIA e la sua influenza sulle elezioni britanniche del 1987 per la riconferma di Margaret Thatcher come primo ministro. Non più al sicuro, Ingrid e Kerrigan devono così decidere se rischiare la loro vita per svelare la verità.
All'interno della discografia solista di Anderson, The Secret Language of Birds è con ogni probabilità il più acclamato tra i fans. Finalmente viene registrato il tanto agognato album acustico, dopo un'attesa che durava ormai dal lontano 1983, anno di uscita di Walk Into Light. Molti hanno addirittura lamentato il fatto che sia stato pubblicato come album solista e non come un album dei Jethro Tull. Effettivamente per realizzarlo Anderson si avvale non poco di Andrew Giddings il quale arriva ad essere anche co-autore in diversi brani, oltre a suonare diversi strumenti. Ci sono anche Martin Barre e il figlio dello stesso Anderson, James Duncan.
Pellizza da Volpedo era figlio di agricoltori, frequentò la scuola tecnica di Castelnuovo Scrivia dove apprese i primi rudimenti del disegno. Grazie alle conoscenze ottenute con la commercializzazione dei loro prodotti, i Pellizza entrarono in contatto con i fratelli Grubicy che ne promossero l'iscrizione all'Accademia di Belle Arti di Brera dove fu allievo di Francesco Hayez e di Giuseppe Bertini. Contemporaneamente ricevette lezione private dal pittore Giuseppe Puricelli e successivamente divenne allievo di Pio Sanquirico. Espose per la prima volta a Brera nel 1885. Terminati gli studi milanesi, Pellizza decise di proseguire il tirocinio formativo, recandosi a Roma, dapprima all'Accademia di San Luca poi alla scuola libera di nudo all'Accademia di Francia a Villa Medici.
Deluso da Roma, abbandonò la città prima del previsto per recarsi a Firenze, dove frequentò l'Accademia di Belle Arti con Giovanni Fattori come maestro. Alla fine dell'anno accademico ritorna a Volpedo, allo scopo di dedicarsi alla pittura dal vero attraverso lo studio della natura. Non ritenendosi soddisfatto della preparazione raggiunta, si recò a Bergamo, dove all'Accademia Carrara seguì i corsi privati di Cesare Tallone. Nel 1889 visitò Parigi in occasione dell'Esposizione universale. Frequentò poi l'Accademia Ligustica a Genova. Al termine di quest’ultimo tirocinio, ritornò al paese natale, dove sposò una contadina del luogo, Teresa Bidone, nel 1892. Da quello stesso anno, cominciò ad aggiungere "da Volpedo" alla propria firma.
Il pittore in questi anni abbandona progressivamente la pittura ad impasto per adottare il divisionismo. Si confrontò così con altri pittori che usavano questa tecnica, soprattutto con Giovanni Segantini, Angelo Morbelli, Vittore Grubicy de Dragon, Plinio Nomellini, Emilio Longoni e, in parte, anche con Gaetano Previati. Nel 1891 espose alla Triennale di Milano, facendosi conoscere al grande pubblico. Continuò a esporre in giro per l'Italia (Esposizione Italo-Colombiana di Genova 1892, di nuovo Milano 1894). Tornò a Firenze nel 1893, vi frequentò l'Istituto di Studi Superiori, visitò poi Roma e Napoli. Nel 1900 espose a Parigi Lo specchio della vita. Nel 1901, portò a termine Il Quarto Stato, a cui aveva dedicato dieci anni di studi e fatica. L'opera, esposta l'anno successivo alla Quadriennale di Torino, non ottenne il riconoscimento sperato, anzi scatenò polemiche e sconcerto presso molti dei suoi amici.
Deluso, finì per abbandonare i rapporti con molti letterati e artisti dell'epoca, con i quali già da tempo intratteneva fitti rapporti epistolari. Morto nel frattempo Segantini, nel 1904 Pellizza intraprese un viaggio in Engadina, luogo segantiniano, al fine di riflettere maggiormente sulle motivazioni e sull'ispirazione del pittore da lui considerato suo maestro. Nel 1906, grazie alla sempre maggiore circolazione delle sue opere in esposizioni nazionali e internazionali, fu chiamato a Roma, dove riuscì a vendere un'opera perfino allo Stato: ‘’Il sole’’, destinato alla Galleria di Arte Moderna. Sembrava l'inizio di un nuovo periodo favorevole, in cui finalmente l'ambiente artistico e letterario riconosceva i temi delle sue opere. Ma l'improvvisa morte della moglie, nel 1907, gettò l'artista in una profonda crisi depressiva. Il 14 giugno dello stesso anno, non ancora quarantenne, si suicidò impiccandosi nel suo studio di Volpedo.
Carmen e Juni si trovano all'inaugurazione del nuovo direttore dell'OSS; loro credono che il loro papà Gregorio venga scelto per diventare nuovo direttore dell'OSS, ma viene scelto un altro uomo, Donnagon Giggles, padre di Gary e Gerti, i quali sono due nuovi agenti che dovranno lavorare in serie missioni.
Tutti incolpano Juni e per questo viene licenziato dall'OSS, ma Carmen riesce ad entrare nel computer, ripristinare nell'OSS Juni ed a ottenere una missione non sua: la missione Ukata, in cui loro arrivano alla destinazione del camuffogeno, che sarebbe un'isola sconosciuta in cui viene utilizzato il camuffogeno come congegno che protegge l'isola e che è tanto potente da bloccare tutta la tecnologia della Terra.
I "Lagunari" si riallacciano ad una storia unica in Europa e nel mondo. Difatti sono l'unico reparto italiano che ha ereditato le tradizioni marinare della fanteria di marina della Serenissima Repubblica di Venezia istituiti dal Doge Enrico Dandolo nel 1202 e trasformati nel corso del XVI secolo in Fanti da Mar. Questa illustre tradizione viene evidenziata dalle mostreggiature che i Lagunari portano sulle uniformi e che rappresenta il leone alato di Venezia. Oltre ai simboli sulle uniformi i moderni Lagunari usano il grido di battaglia "San Marco!" che dal 1951 pronunciano nel presentare le armi (i "Fanti da mar" erano soliti gridare "Viva San Marco!" dopo ogni vittoria sul campo di battaglia). L'istituzione dei "Fanti da Mar", che si può far risalire agli inizi del XVI secolo, era stata resa necessaria dal ruolo centrale giocato dalla "Serenissima" nel contesto internazionale e della necessità di difendersi da eventuali attacchi provenienti dall'Impero Ottomano. La storia dei "Fanti da Mar" della “Serenissima” è dunque indissolubilmente legata ad un ambiente difficile e particolarissimo: la difesa dei domini oltremare durante l’espansionismo navale turco nel mediterraneo occidentale. Questo richiamo ai forti veneziani oltremare è riportato attualmente nel simbolo araldico ufficiale del reggimento.
I Lagunari dell'Esercito ricevono nel 1964 dal Capo di Stato Maggiore dell'Esercito Italiano Gen. C.A. Aloia la denominazione di Reggimento Lagunari "Serenissima" unitamente al compito di custodire e perseverare le tradizioni delle milizie imbarcate della Serenissima Repubblica: i "Fanti da Mar" che hanno combattuto per Venezia durante 800 anni. Infatti il simbolo dei Lagunari è il leone di Venezia che impugna la spada e tiene una zampa sul libro chiuso. È opinione diffusa che il leone marciano impugnante la spada venisse utilizzato dalla Serenissima Repubblica quando si trovava in stato di guerra, ma non vi è certezza storica di ciò, poiché la Serenissima Repubblica andava alla guerra anche con il normale gonfalone.
Nel periodo della guerra fredda la funzione dei Lagunari era principalmente quella di proteggere le coste lagunari e paludose delle Venezie e dell'Alto Adriatico dalle eventuali minacce anfibie provenienti dai vicini paesi del Patto di Varsavia nonché di effettuare l'aggiramento anfibio sul fianco del settore italiano lungo l'adriatico. Per questo motivo le unità lagunari sono state dotate fin dal 1951 di veicoli di assalto anfibio (i primi veicoli di assalto anfibio sono stati gli Mk4 "Buffalo" americani utilizzati dai Marines americani nel Pacifico durante la II GM).
Il 25 ottobre 1959, in Piazza San Marco a Venezia, al Raggruppamento Lagunare venne consegnata in forma solenne la Bandiera di Guerra. Il 25 ottobre 1964 viene costituito il Reggimento Lagunari "Serenissima" composto da C.do Reggimento, cp. Reggimentale e cp. Trasmissioni con sede alla "G. Pepe" cp. Trasporti Anfibi con sede all'isola di S.Andrea e distaccamento di Ca' Vio; Battaglioni Anfibi "Marghera", "Piave" e "Isonzo", con sede rispettivamente a Malcontenta, Mestre, Villa Vicentina, e infine il XXII Battaglione carri "Serenissima", con sede a San Vito al Tagliamento. Alla caserma "Andrea Bafile" di Villa Vicentina, dove aveva sede il Battaglione Isonzo, la Marina Militare inviò il personale di leva reclutato ed assegnato al gruppo 13°della Marina Militare (I Marò del Battaglione San marco) fino al secondo contingente 1963.
Nel 1992, sempre nell'ambito di provvedimenti ordinativi riguardanti l'Esercito, viene sciolto il comando "Truppe Anfibie" e costituito il Reggimento Lagunari "Serenissima" articolato su: Comando di Reggimento e Compagnia Comando e Servizi, con sede a Venezia Lido, Comando I Battaglione lagunari, tre Compagnie fucilieri e una Compagnia mortai pesanti con sede in Malcontenta di Mira, Compagnia mezzi nautici con sede sull’Isola delle Vignole. Dal dicembre 1997 il Reggimento, dopo aver ricevuto, fra i primi reparti dell’Esercito, personale volontario in sostituzione di quello di leva, è passato alle dipendenze del Comando delle Forze di Proiezione.
Nell’ambito della ristrutturazione organica, che prevede la trasformazione del Reggimento in un’unità di fanteria leggera e la ridislocazione su tre sedi, dal 18 maggio 1999 il Comando reggimento, la Compagnia comando e servizi "Venezia" e la Compagnia mortai pesanti "Adria" sono state ridislocate nella nuova sede della caserma “Matter” di Mestre (VE), il Comando del I° Battaglione Lagunari, la 1ª Compagnia anfibia "Marghera", la 2ª Compagnia anfibia "Piave" e la 3ª Compagnia "Isonzo", sono ubicate nella caserma "Bafile" di Malcontenta di Mira mentre la Compagnia mezzi nautici "Sile" nella caserma "S.Andrea" dell’Isola delle Vignole (VE). Sempre nel progetto di riconfigurazione il 1 settembre 2000 viene costituita la Compagnia controcarro presso la caserma “Matter” in Mestre (VE). Dal 1 dicembre 2000 il Reggimento Lagunari è inquadrato nella Brigata di cavalleria “Pozzuolo del Friuli” posta alle dipendenze del 1 Comando delle forze di difesa con sede in Vittorio Veneto.
I Lagunari sono una unità specializzata nelle operazioni anfibie. Difatti dispongono soprattutto di natanti d'assalto e di mezzi anfibi. Il reggimento Lagunari "Serenissima" è particolarmente addestrato ad agire in contesti ove la presenza di due elementi (terra e acqua) limita l'impiego dei normali reggimenti di fanteria. La mobilità operativa in acqua è la principale caratteristica delle unità lagunari. I Lagunari possono agevolmente operare in acque interne nelle classiche operazioni "riverine" (fiumi, laghi e lagune) e in mare ed assolvere i tipici compiti di fanteria da assalto anfibio (Army Marines) in diversi contesti operativi.
Il Reggimento ha anche preso parte a esercitazioni combinate in territorio nazionale o all'estero, dove i Lagunari hanno operato in quasi tutti gli ambienti, dalle valli europee, alle foreste Canadesi, alle spiagge del Mediterraneo, al deserto Egiziano e dalle paludi dell'Estonia alle Alpi innevate. Come unità di leva, il Reggimento è stato coinvolto in quasi tutte le calamità naturali come terremoti, alluvioni, operazioni in supporto alla Polizia per la lotta alla criminalità organizzata. Divenuta una unità di professionisti, il Reggimento ha cominciato a proiettarsi in operazioni fuori dal territorio nazionale.
Dal giugno al dicembre 1998 la 3ª Compagnia Anfibia ha preso parte all'operazione in Bosnia Herzegovina a Sarajevo come parte del contingente italiano nell’operazione NATO/SFOR (Constant Forge), dall'ottobre 1999 al febbraio 2000 l'intero Reggimento è stato ridislocato a Dakovica, Kosovo per la operazione NATO/KFOR (Joint Guardian), da febbraio a giugno 2001 impiegato a Pec e Klina, Kosovo (Consistent Effort). Dal novembre 2002 il Reggimento è nuovamente schierato in area Kosovara nelle municipalità di Pec, Klina e Gorazdevac per l’operazione “Decisive Endavour". Dal giugno 2003 al maggio 2005 unità del Reggimento a livello Plotone o Compagnia hanno preso parte all’ operazione “Antica Babilonia”, nella città di Nassiryah, in Iraq. L’ intero Reggimento è stato impiegato nel periodo maggio-settembre 2004 nella provincia del Dhi Qar nel sud dell’ Iraq; è in quest’ultima operazione hanno perso la vita il Cap. Massimo Ficucello ed il 1°C.le Magg. Matteo Vanzan. In data 21 giugno 2006 è stata concessa al Reggimento Lagunari "Serenissima" la Medaglia d'Argento al Valore dell'Esercito per le attività svolte nel periodo 1951-2003. Da settembre 2006 ad aprile 2007 il Reggimento è stato impegnato nell'ambito dell'Operazione "Leonte", Libano del Sud, per garantire le condizioni di sicurezza e stabilità necessarie per l'applicazione ed il rispetto della risoluzione 1701 delle Nazioni Unite.
La Calabria nella sua storia è stata abitata fin dai tempi più antichi da diversi popoli come gli Enotri, gli Ausoni, i Lucani e i Bruzi. In particolare quest’ultimi si stabilirono sull’altopiano della Sila verso la metà del IV secolo a.C. e una volta consolidatisi in una grande lega stabilirono la propria capitale a Consentia. A questi subentrarono i Romani intorno al II secolo a.C. A testimonianza della dominazione romana a Paola, ci sono delle tracce trovate nella località denominata Tina, situata sul versante nord della città, oggetto di studio da parte di alcuni archeologi. Durante gli scavi sono state scoperte tracce di una casa colonica romana risalente al II secolo a.C. circa. Sono state trovate suppellettili, monete e scheletri. Lo schema della casa colonica si articolava con una parte urbana costruita con materiali lussuosi come vetro, marmo, mosaici e ceramiche, destinata alla famiglia del console e una parte fruttuaria destinata alla lavorazione a alla conservazione dei prodotti agricoli.
Il regno di Giustiniano fu segnato da una continua lotta per il predominio sul territorio italiano contro gli Ostrogoti prima e i Longobardi poi. Nel 536 i possedimenti bizantini erano ridotti all’Esarcato d’Italia, alla Repubblica di Venezia, al Ducato di Napoli, alla Sardegna e alla Corsica, alla Sicilia e al Ducato di Calabria. Nei secoli successivi i bizantini si trovarono a fronteggiare le invasioni di Arabi e Saraceni, a seguito di queste invasioni la Sicilia cadde in mano araba e il Ducato di Calabria fu costantemente flagellato dagli islamici. Proprio in questo periodo la Calabria divenne l’angolo preferito del crescente monachesimo italo-greco, i monaci, in seguito alla conquista araba della Sicilia, si trovarono costretti a vivere in continuo pericolo, così la abbandonarono per stabilirsi in Calabria, soprattutto lungo il versante tirrenico.
Durante il regno di Federico II di Svevia la Calabria raggiunse uno dei suoi momenti di maggiore prosperità. Il sovrano aveva la sua residenza a Melfi, in Basilicata. Egli fece costruire il castello e il Duomo di Cosenza e la fortezza di Rocca Imperiale sullo Ionio. I calabresi rimasero sempre fedeli agli Svevi, anche dopo la morte di Corradino di Svevia ucciso per ordine di Carlo I D'Angiò, che prese il potere a Napoli. Anche Paola beneficiò di questo periodo prosperoso. La cittadina iniziò progressivamente ad ingrandirsi fino a che, quando la Calabria passò dal dominio Svevo a quello Angioino divenne feudo, e fu affidato alla famiglia Ruffo. Nel 1418 Polissena Ruffo sposò il duca di Milano Francesco Sforza, portando anche in dote il territorio Paolano. Polissena morì avvelenata da uno degli zii nel 1420 senza dare eredi al duca di Milano, Paola e gli altri paesi che aveva portato in dote tornarono quindi alla sua famiglia. Il feudo di Paola fu portato nuovamente in dote da Covella, sorella di Polissena, quando sposò Giovanni Antonio Marzano. Dalla loro unione nacque Marino Marzano, che fu spogliato del feudo per aver congiurato contro il Re di Napoli Ferdinando I d'Aragona, detto Ferrante.
Il Self-Shadowing (letteralmente auto-illuminazione) è una tecnica in Computer grafica 3D usata per dare un effetto di illuminazione in applicazioni di rendering tridimensionale, come animazioni per computer o videogiochi. Usare il Self-shadowing su elementi 3d (ad esempio personaggi giocanti, oggetti interattivi come sedie o secchi, ecc) permette ad essi di proiettare in modo dinamico le proprie ombre su sé stessi o su altri oggetti. Per esempio se durante un'animazione, senza che sia applicato il self-shadowing nel rendering, un personaggio tridimensionale e poggiasse il braccio destro sul braccio sinistro, non si vedrà alcuna ombra proiettata su quest'ultimo. Allo stesso modo, se lo stesso personaggio mettesse una mano sopra una palla, la mano non proietterebbe alcuna ombra sull'oggetto sferico.
Il self-shadowing permette una proiezione dinamica delle ombre. Questa tecnica è spesso usata negli effetti speciali delle pellicole cinematografiche e nei videogiochi in generale. Uno dei primissimi esempi di ombra dinamica in tempo reale nei videogamessi ha con Resident Evil Code: Veronica, uscito nel 2000 e firmato Capcom. Durante varie sequenze di gioco gli oggetti reagivano alla luce proiettando ombre dinamiche sul terreno e su altri oggetti in modo realistico, come mai si era visto prima in una produzione videoludica. L'unified lighting and shadowing di Doom 3, inoltre, permette il self-shadowing tramite volumi d'ombra.
Il progetto deve la propria nascita ad Adolf Erman nel 1897. Lo studioso ebbe l'appoggio dell'imperatore Guglielmo II, che gli concesse una sovvenzione di 120 000 Reichsmark. Il progetto fu diretto da una commissione eletta da insegnanti delle università di Berlino, Gottinga, Lipsia e Monaco. Per riunire tutte le parole e i loro riferimenti, le fonti egizie furono sistematicamente schedate per ogni termine. Fra il 1898 e il 1914, i testi parzialmente o per nulla pubblicati sono stati esaminati direttamente sul suolo egiziano o nei musei e quindi schedati. In questo periodo, le iscrizioni della Bassa Nubia, minacciate dalla vecchia diga di Assuan del 1902, sono state salvate. Nel 1906, Aldof Erman e Kurt Sethe iniziano la stesura del manoscritto. Presto si rese evidente che la concezione originale dell'impaginazione, che prevedeva di includere le schede dei contesti insieme alle parole, avrebbe richiesto troppo spazio. Per questo motivo, gli editori decisero di pubblicare i riferimenti in volumi separati.
Nel 1921 Erman e Grapow pubblicano una prima tappa, l'Ägyptisches Handwörterbuch ("Vocabolario egizio conciso"). L'edizione in cinque volumi fu iniziata nel 1926 e proseguì fino al 1931. L'opera è finanziata da John Davison Rockefeller jr ed è manoscritta dall'egittologo danese Wolja Erichsen. In seguito furono completati i volumi dei riferimenti: il primo appare nel 1935, il secondo nel 1940 e gli ultimi tre nel 1951 e nel 1953, dopo un'altra interruzione dovuta alla Seconda guerra mondiale. Nel 1950 appare, come volume VI, un lessico tedesco-egizio (in ordine alfabetico e per argomenti) e un indice delle parole semitiche, greche e copte dei volumi principali. Nel 1961 appare il VII e ultimo volume, un dizionario inverso, che chiude l'opera dopo sessantaquattro anni.
Tuttavia, dalla fine del lavoro sulle schede, il numero dei testi conosciuti si è sensibilmente accresciuto e anche i testi già conosciuti all'epoca non hanno sempre potuto essere sfruttati integralmente. Ciò rendeva sempre più urgente una nuova edizione, realizzata sotto forma di un thesaurus disponibile in linea. Tale nuova edizione si è concretizzata nel Thesaurus Linguae Aegyptiae, concepito come un vasto progetto di cooperazione di varie accademie scientifiche. Al momento sono stati raccolti circa 900 000 termini, ossia due terzi del Wörterbuch. Le schede, circa 1,5 milioni, sono state integralmente digitalizzate fra il 1997 e il 1998[2]. I dizionari di Rainer Hannig (detti "Hannig-Lexica"), editi fra il 1995 e il 2003 presso l'editore Philipp von Zabern, possono essere considerati una rielaborazione del Wörterbuch.
Thomas Christopher Hofland (1777 – 1843) è stato un pittore britannico. Hofland nacque a Worksop e fu allievo di John Rathbone. Iniziò ad insegnare a Kew e nel 1805 si trasferì a Derby, dove lavorò fino al 1808. Fu il secondo marito della scrittrice Barbara Hofland, con cui si sposò nel 1810. Hofland espose settantadue dipinti alla Royal Academy, ma la principale fonte di reddito erano i lavori della moglie. Fu uno dei membri fondatori della Society of British Artists[1] presso la quale espose oltre cento dipinti: si disse che aveva contribuito a fondare la società, perché non era stato nominato membro della Royal Academy[2].
Nel mondo di King of Thorn un terribile virus chiamato Medusa, in grado di pietrificare gli infetti, sta dilagando a livello globale. Centosessanta individui selezionati vengono posti in ibernazione, in attesa che si trovi una terapia. Ma al loro risveglio si ritrovano in un mondo stravolto, preda di mostri feroci simili a dinosauri, e ricoperto da rovi misteriosi. Sette di loro si uniranno per cercare di sopravvivere e di risolvere il mistero.
Fa parte del distretto ospedaliero più imponente di Torino, accanto all'ospedale infantile Regina Margherita, al ginecologico Sant'Anna ed al complesso ospedaliero San Giovanni Battista "Molinette". Dal 1 luglio 2012 le tre Aziende Ospedaliere del San Giovanni Battista, dell'Ospedale Infantile Regina Margherita/Sant'Anna e del C.T.O./Maria Adelaide sono riunite in un'unica Azienda Ospedaliera, la Città della Salute e della Scienza di Torino.
La ADP-ribosilazione è l'aggiunta di uno o più molecole di ADP ribosio a una proteina.[1][2] L'ADP ribosio proviene da una molecole di NAD+ che viene tagliata rilasciando una molecola di Nicotinamide ad opera di enzimi eucariotici della famiglia di ADP-ribosil-transferasi (ADPRT) che possono essere Poli-ADPRT (come la Poli ADP-ribosio polimerasi (PARP) che catalizzano reazioni di Poli-ADP-ribosilazione oppure ad opera della mono-ADPRT che catalizza una reazione reazione di mono-ADPribosilazione. Queste reazioni sono reversibili, mentre esistono varie tossine batteriche (tossine della pertosse, colerica, botulinica e difterica) che sono Mono-ADPRT ma catalizzano reazioni irreversibili. Queste reazioni sono coinvolte nella segnalazione cellulare e il controllo di processi cellulari, tra cui la riparazione del DNA e l'apoptosi.[3][4]
Wedderburn proviene da una famiglia di ministri del culto: suo padre Alexander Stormonth Maclagen Wedderburn, oltre ad essere un medico, era anche parroco di Kinfauns, mentre il nonno di suo padre è stato ministro del culto a Blair Atholl. Sua madre era Anne Ogilvie, proveniente da una famiglia di avvocati; il padre di Anne è egli stesso avvocato a Dundee. Anne e Alexander Wedderburn hanno una famiglia numerosa: Joseph è infatti il decimo di 14 figli, otto maschi e sei femmine.
Negli anni seguenti Wedderburn segue all'Università di Lipsia nella sessione 1903-1904 alcuni studi di perfezionamento post laurea. Trascorre il semestre estivo 1904 all'Università di Berlino. L'interesse di Wedderburn è ormai rivolto all'algebra e il suo viaggio in Germania gli permette di interagire con Frobenius e Issai Schur. Vinta poi una borsa di studio della Carnegie Corporation, nel 1904-1905 si stabilisce all'Università di Chicago, dove ha l'occasione di lavorare con Oswald Veblen. Qui approfondisce ancora il suo grande interesse per l'algebra, lavorando con Oswald Veblen, Eliakim Moore e Leonard Dickson (che diventerà il più grande algebrista americano dei suoi tempi). Con quest'ultimo Wedderburn collabora alla determinazione dei corpi finiti, considerato un problema importante.
Verso la fine di questo periodo Wedderburn inizia a soffrire di un leggero esaurimento nervoso, che si tramuta successivamente in forte depressione, portandolo ad isolarsi dal resto del mondo. Interrompe i rapporti con tutti, e sebbene lui riconosca che il suo problema scaturisca dalla profonda solitudine, non ristabilisce i contatti neppure con gli amici di un tempo. Nel 1945 Princeton gli concede il pensionamento anticipato per motivi di salute, e da quel momento in poi il suo isolamento è quasi totale. Sebbene la sua morte sia stata registrata il 9 ottobre 1948, probabilmente egli muore qualche giorno prima. Le persone addette alla pulizia e alla custodia della casa lo trovano nel giorno sopraindicato, ma l'autopsia medica stabilisce che è morto di infarto diversi giorni prima.
Nel 1905, Wedderburn pubblica un articolo che include tre dimostrazioni di un teorema che afferma la non esistenza di un corpo finito. Le tre dimostrazioni fanno uso dell'interazione tra il gruppo additivo di un corpo finita e il gruppo moltiplicativo A* = A – {0}. Nel 1983 Parshall sottolinea che la prima di queste tre dimostrazioni contiene una lacuna che al tempo non era stata notata. Nel frattempo, anche Dickson, il collega di Wedderburn di Chicago, sviluppa una dimostrazione di questo risultato ma, credendo che quella di Wedderburn fosse corretta, riconosce al collega la priorità della scoperta. Dickson, però, riferisce che Wedderburn costruisce la sua seconda e terza dimostrazione solo dopo aver visto la sua; secondo Parshall si dovrebbe riconoscere a Dickson la priorità di aver fornito la prima dimostrazione corretta.
Contea e Giurisdizione sotto il Ducato, la Diocesi e l'Archivio di Reggio. Ha per confine le Giurisdizioni a levante di Poiago e Casteldaldo, mezzogiorno di Cavola mediante il fiume Secchia, ponente di San Donnino di Marola, Busanella e Pontone, settentrione di San Donnino di Marola, e Pantano mediante il torrente Tresinaro. Ha la propria adunata di Reggenti, a cui sono soggette le Ville delle Carpineti, di Castello di San Pietro, della Pieve di Santa Catterina, e di San Prospero. Ha un Giusdicente col titolo di Governatore. Il Pretorio è nelle Carpineti. È feudo della Casa Valdrighi di Modena. È posta nel monte, ed ha una popolazione di 836 abitanti.
Il centro storico cittadino è di rara bellezza tra le città tedesche, in quanto praticamente intatto dopo la seconda guerra mondiale. Gli edifici tipici del centro storico cittadino, spesso antichi, con inserzioni in legno, in particolar modo sulla riva del Neckar, danno l'impressione di una città uscita da una fiaba. Le origini della città vengono fatte risalire al VI-VII secolo. Le prime testimonianze della fortezza attorno alla quale si sviluppò l'insediamento risalgono al 1078 e fino al 1342 la città fu dominio dei conti del Palatinato e passò poi in quell'anno al Württemberg.
Il 20 luglio 2011 viene indagato dalla Procura della Repubblica di Monza per concussione e corruzione in merito a presunte tangenti intascate sulla riqualificazione dell'ex Area Falck di Sesto San Giovanni.[2] Il 25 agosto 2011 il Giudice per le indagini preliminari respinge la richiesta d'arresto che era stata formulata dalla Procura nei suoi confronti, pur riconoscendo «gravi indizi di reato»,[3] mentre il Pubblico ministero aveva ravvisato «gravissimi episodi di corruzione»;[4] Penati ha commentato la decisione ribadendo la «totale estraneità ai fatti che mi sono addebitati».[5] Decide inoltre di autosospendersi dal Partito Democratico e di uscire dal gruppo consiliare regionale, per «scindere nettamente la mia vicenda personale dalle questioni politiche» e «per non creare problemi e imbarazzi al Partito»,[6][7] dichiarando anche l'intenzione di rinunciare alla prescrizione;[8] il 5 settembre successivo la Commissione di garanzia del Partito Democratico formalizza la sospensione di Penati dal partito.
Lancelot Ernest Holland (Middleton Cheney, 13 settembre 1887 – Stretto di Danimarca, 24 maggio 1941) è stato un ammiraglio britannico. Considerato nella Royal Navy ufficiale preparato e capace ed un esperto di artiglieria navale, venne assegnato al comando della squadra da battaglia che affrontò la corazzata tedesca "Bismarck" nello Stretto di Danimarca il 24 maggio 1941; rimase tragicamente ucciso nell'affondamento dell'incrociatore da battaglia Hood su cui era imbarcato, esploso nei primi momenti dello scontro a causa dei colpi messi a segno dalla nave tedesca.
Lo Stetsbar è un ponte vibrato per chitarra elettrica, inventato nella seconda metà degli anni ottanta da Eric Stets e brevettato nel 1995. Il pubblico a cui era inizialmente rivolto questo ponte era formato dai chitarristi in possesso di una Gibson, che volevano ugualmente un ponte che offrisse un vibrato di qualità maggiore, di maggiore escursione tonale, e con più stabilità di intonazione del tipico ponte Vibrola. Dopo il modello per le Gibson, ne sono stati costruiti altri, per altre chitarre.
Lo Stetsbar è un ponte flottante in cui la forza di trazione delle corde è equilibrata da due grosse molle ancorate ad un blocco di fermo alla base dell'unità. Quando viene sollecitata la leva, che sia verso l'alto che verso il basso, si viene a creare un movimento lineare sullo stesso piano delle corde della chitarra. Vicino al pickup del ponte, ma ancorato alla base del ponte, si trova un ponte simile al Tune-O-Matic, pensato per regolare agevolmente le ottave e l'action. Il principale vantaggio rispetto agli altri ponti mobili è che non si deve fare alcuna modifica permanente (fori o scassi) per poter installare questo ponte, poiché si adatta perfettamente ai fori di alloggiamento del precedente ponte installato. Ciò non vale soltanto per gli Stop-Tail della Gibson, ma anche per tutte le Fender. Esiste, volto allo stesso scopo, l'adattatore "Vibramate", una placca metallica sopra il quale installare un ponte mobile di tipo Bigsby, che anch'essa si adatta ai fori preesistenti sul corpo della chitarra, ma che però non elimina lo svantaggio della scarsa escursione tonale di questo tipo di ponte.
Il primo campionato mondiale di sci alpino si tenne nel 1931, e fino al 1939 vennero disputati ogni anno. Sospesi a causa della Seconda guerra mondiale, i mondiali vennero ripresi nel 1948 con cadenza biennale. Fino al 1982 i mondiali si disputarono negli anni pari, e negli anni in cui si svolgevano i Giochi olimpici invernali le gare olimpiche erano valide anche come gare del campionato del mondo. Quindi da St. Moritz 1948 a Lake Placid 1980 i vincitori delle medaglie d'oro olimpiche dello sci alpino erano anche campioni mondiali. Dal 1985 i mondiali sono stati spostati agli anni dispari, per evitare la concomitanza con i Giochi Olimpici. Eccezionalmente, i mondiali di Sierra Nevada, originariamente in programma per il 1995, furono posticipati all'anno successivo per mancanza di neve.
La chiesa era una delle più antiche all'interno delle prime mura e il nome si pensa che derivi dal fatto che fosse stata costruita sull'antico campidoglio romano di Florentia. All'interno aveva una struttura paleocristiana, con una zona per i catecumeni senza altare, la zona per i fedeli, rialzata di cinque gradini e con altare, e la zona per il clero, con coro rialzato di altri quattro gradini. L'altare maggiore era decorato da un'importante Madonna di Giotto.
Aut-Aut (in danese: Enten-Eller) è un'opera del filosofo danese Søren Kierkegaard che tratta ed esplora le prime due modalità esistenziali: la vita estetica e la vita etica.[1][2][3][4] Pubblicato in due volumi il 20 febbraio 1843 sotto lo pseudonimo di Victor Eremita, Aut-Aut descrive due stadi del cammino della vita, uno edonistico, improntato sulla vita mondana, sul piacere, sull'indifferenza nei confronti dei principî e dei valori morali; l'altro basato sul dovere etico e sulla responsabilità, con la conseguente rinuncia dei beni materiali per intraprendere una via religiosa, nel senso dell'espressione latina religare, cioè riunire i frammenti dell'"esistere", culminante con il matrimonio ed il riavvicinamento a Dio. Ciascuna di queste visioni è scritta e rappresentata da un autore fittizio con uno pseudonimo, il cui stile prosaico cambia a seconda dell'argomento oggetto di discussione. Per esempio, la parte che tratta della visione estetica della vita è scritta nella forma di saggio breve, con figure retoriche ed allusioni, e discute argomenti estetici quali la musica, la seduzione, il dramma e la bellezza. La parte che tratta della vita etica è invece redatta sotto forma di due lunghe lettere, con una prosa più argomentativa e razionale; in essa si discutono la responsabilità etica, l'universalità del dovere morale, il matrimonio.[2] Le visioni espresse dal libro non sono riassunte nettamente, ma presenti come esperienze vissute. Il nodo principale su cui si dispiega l'intera opera kierkegaardiana è la domanda primaria, già posta da Aristotele: «Come dovremmo vivere?
Dopo aver scritto Sul concetto di ironia in costante riferimento a Socrate (1841), Kierkegaard lasciò Copenaghen nell'ottobre 1841 per passare l'inverno a Berlino. Lo scopo principale di questa visita era di frequentare le conferenze del filosofo tedesco Friedrich Wilhelm Joseph Schelling, a quel tempo una figura molto autorevole. Queste conferenze furono, però, una delusione per molti degli ascoltatori nel pubblico, come Mikhail Bakunin e Friedrich Engels, e Kierkegaard stesso lo descrisse come un senza senso insopportabile.[5] Durante la sua permanenza, Kierkegaard lavorò al manoscritto di Aut-aut, prese lezioni per perfezionare il suo tedesco e assistette a rappresentazioni ed opere liriche, in particolare da Wolfgang Amadeus Mozart e Johann Wolfgang Goethe. Tornò a Copenaghen nel marzo del 1842 con un abbozzo del manoscritto, che fu completato verso la fine del 1842 e pubblicato nel febbraio 1843.
Kierkegaard arguisce che la filosofia di Hegel aveva disumanizzato la vita col negare il libero arbitrio e la possibilità di scelta attraverso la distruzione dell'"aut-aut". La struttura dialettica del processo di cambiamento rende l'esistenza troppo semplice, nella teoria di Hegel, perché i conflitti sono alla fine mediati e scompaiono automaticamente attraverso un processo naturale che non richiede altra scelta individuale che una sottomissione alla volontà dell'Idea o del Geist. Kierkegaard lo vide come una negazione del vero essere se stessi e invece sosteneva l'importanza della responsabilità personale e del fare le proprie scelte
Il primo volume, l'Enten, descrive la fase estetica dell'esistenza. Contiene una raccolta di fogli, trovata da Victor Eremita e scritti da A, l'esteta. L'esteta, secondo il modello di Kierkegaard, si troverà alla fine nella "disperazione", uno stato psicologico (esplorato più approfonditamente in II concetto dell'angoscia e La malattia mortale) che è risultato dal riconoscimento dei limiti dell'approccio estetico alla vita. L'angoscia di Kierkegaard è in qualche modo un analogo precursore dell'angoscia esistenziale. La reazione naturale è di fare un passo finale verso la seconda fase, quella "etica", che è definita come una tappa in cui la scelta razionale e l'impegno (la dedizione?) prendono il posto dei desideri inconsistenti della modalità estetica. In ultimo, per Kierkegaard, sia la fase estetica che quella etica sono entrambe sostituita da quella che lui chiama la modalità "religiosa".